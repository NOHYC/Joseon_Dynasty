인종실록 2권, 인종 1년 5월 1일 임술 1번째기사 1545년 명 가정(嘉靖) 24년
우승지 송기수가 태평관에서 와서 중국 사신의 일을 보고하다


우승지 송기수가 태평관에서 와서 복명하기를,
"양사(兩使)에게 문안한 뒤에 이어서 물건을 바쳤더니, 상사(上使)는 ‘어제 아름다운 잔치를 베풀고 이제 내신(內臣)을 보내어 특별히 너그러운 은혜를 베푸시니 매우 감사하고, 승지의 노고도 많다.’ 하고 부사(副使)는 ‘전하의 성의가 이에 이르니 감히 백배(百拜)하여 감사하지 않겠는가마는, 군자는 마땅히 덕으로 사람을 사랑해야 할 것이니 어찌하여 반드시 이렇게 해야 하겠는가. 물건은 주고받는 데에 구차하여서는 안 되고 오직 의리가 있어야만 그 주는 것이나 받는 것이나 다 예절에 맞아서 구차한 도리가 되지 않을 것이다. 나는 실로 집이 가난하고 고을과 이웃에 줄 만한 사람이 없지도 않으나, 생각하건대 차마 명절(名節)을 훼손하여 평생에 배운 것을 저버릴 수 없다. 더구나 천위(天威)가 지척(咫尺)에 있는데 능히 자신을 단속하지 못하고 재화(財貨)를 받는다면, 사방에 사신으로 나가 임금의 명을 욕되게 하지 않는 의리가 어디에 있겠는가. 문방(文房)의 완상할 만한 물건이라면 오히려 한두 가지 받아도 되겠으나 【붓과 먹만을 받고 또 《사서오경》을 바랐다.】 결코 재화로 나 자신을 그릇되게 손상할 수 없다. 줄 수 없는데도 주는 것이 이미 은혜를 손상하는 것이고 보면 받을 수 없는데도 받는 것은 또한 염치를 손상하지 않겠는가. 앞으로는 이러한 증여를 하지 말라. 다만 세자(世子)의 정성에 사례를 다하지 못한 것이 있으니 승지는 내 뜻을 잘 아뢰기 바란다.’ 하였습니다."
하니, 알았다고 전교하였다.

-----

○壬戌朔/右承旨宋麒壽, 自太平館來, 復命曰: "兩使處問安後, 仍呈物件, 則上使曰: ‘昨設嘉宴, 今遣內臣, 別加優惠, 多謝, 承旨勞苦亦多。’ 副使曰: ‘殿下誠意至此, 敢不百拜以謝? 但君子當愛人以德, 何必如是? 物不可苟其取予, 惟義之所在然後, 其取也其予也, 皆合於禮, 而非苟道也。 我實家貧, 又非無鄕黨隣里之可與者, 而顧不忍擺落名節, 負平生所學耳。 況天威不違於咫尺, 苟不能撫躬知檢, 而惟可以貨取, 則安在其使於四方不辱君命之義乎? 若文房可玩之物, 則猶可一二之或受, 【只受筆墨, 而又求四書、五經。】 決不可以物貨, 誤殺我也。 可以無予而予之, 旣爲傷惠, 則不可以取而取之, 無亦傷廉乎? 而今而後, 勿爲此樣贈也。 但世子之誠, 有不能盡其謝者焉, 承旨幸將鄙意而善達之。’" 傳曰: "知道。"

=====

인종실록 2권, 인종 1년 5월 1일 임술 2번째기사 1545년 명 가정(嘉靖) 24년
정원이 중국 사신의 요구를 아뢰다


정원이 영접 도감(迎接都監)의 뜻으로 아뢰기를,
"상사가 약을 달이는 은기(銀器)를 들여오라고 재촉하므로 우리 나라는 은이 나는 곳이 아니므로 혹 약을 달일 때에도 늘 돌솥을 쓴다고 대답하였습니다. 이곳에서 연향(燕饗)에 쓰는 것이 다 은기인데 과연 바칠 수 없느냐고 하니, 어떻게 대답해야 합니까?"
하니, 전교하기를,
"약을 달이는 모든 기구를 연향에 쓰는 은기로 적당한 수를 주어 노하게 하지 말라."
하였다.

-----

○政院以迎接都監意啓曰: "上使促入湯藥銀器, 答以 ‘弊邦非産銀之地, 或至湯藥, 常用石鼎’, 則曰: ‘此處燕饗所用皆銀器, 果未可納乎?’ 云, 何以對之?" 傳曰: "湯藥凡具, 以燕饗所用銀器, 量數給之, 勿使至於怒也。"

=====

인종실록 2권, 인종 1년 5월 1일 임술 3번째기사 1545년 명 가정(嘉靖) 24년
연향하는 일에 대해 전교하다


전교하였다.
"연향하는 곳에서 반드시 금은기(金銀器)를 상용(常用)하는 것은 고례(古例)이다. 다만 후사(後使)가 더욱 탐욕하다 하니, 이 뒤로는 주기(酒器)로 써야 할 것만을 대강 마련하고 금은기를 많이 내지 말라. 이 뜻을 해조(該曹)에 말하라."

사신은 논한다. 익일연(翌日宴) 때에 상사가 통사(通事)에게 말하기를 ‘여기에 마련한 금은이 다 내게 주는 물건인가? 전에도 이러한 예가 있었는가?’ 한 것을 도승지 이명규가 사사로이 듣고서 승전색(承傳色)을 통하여 그 연유를 은밀히 아뢰게 하였다. 상께서는 반드시 ‘국용(國用)은 모두가 백성의 힘에서 나온 것이며, 은이라는 물건은 또한 중국에서 금하는 것이다. 번왕(藩王)이 조사(詔使)를 대우하는 예로 말하면 본디 정성을 쓰지 않는 것이 없겠으나, 우리 나라의 토산은 한정이 있고 백성의 힘이 장차 다하려 하니 어찌 하겠는가.’라고 생각하시어 성려(聖慮)에서 결단하여 이 명이 있었으니, 또한 모두가 백성을 넉넉하게 하고 나라를 넉넉하게 하려는 뜻이다.

-----

○傳曰: "燕饗處, 必以金銀器爲常用, 古矣。 但聞後天使, 尤爲貪黷云, 今後則只以酒器可用者, 爲之草設, 勿多出金銀器。 此意言于該曹。"

【史臣曰: "翌日宴, 上使謂通事曰: ‘此設金銀, 皆是惠我之物乎? 前有此等例’ 云。 都承旨李名珪私聞之, 因承傳色, 微達其由。 上必以爲國用, 無非民力, 銀之爲物, 亦所以有禁於中國者也。 以藩王待詔使之禮言之, 則固無所不用其誠, 而其如我國之土産有限, 民力將竭何? 裁自聖慮, 斷有是命, 亦無非足民裕國之意也。"】

=====

인종실록 2권, 인종 1년 5월 1일 임술 4번째기사 1545년 명 가정(嘉靖) 24년
태백이 나타나고 일식이 일어나다


오시(午時)에 태백이 사지(巳地)에 나타나고, 유시(酉時)에 일식(日食)이 있었다.

-----

○午時, 太白見於巳地。 酉時, 日有食之。

=====

인종실록 2권, 인종 1년 5월 2일 계해 1번째기사 1545년 명 가정(嘉靖) 24년
우주를 사정전으로 옮기다


우주(虞主)394) 를 사정전(思政殿)395) 에 옮겨 모셨다. 【우주는 창경궁(昌慶宮)의 경사전(景思殿)에 있었는데, 장차 사시(賜諡)·사제(賜祭)의 의례를 거행할 것이므로, 특별히 우부승지(右副承旨) 송세형(宋世珩)을 보내어 받들어 옮기게 하였다.】

-----

○癸亥/移安虞主于思政殿。【虞主在昌慶宮 景思殿, 將行賜諡、賜祭之禮, (持) 〔特〕遣右副承旨宋世珩, 奉以移之。】

=====

인종실록 2권, 인종 1년 5월 2일 계해 2번째기사 1545년 명 가정(嘉靖) 24년
사시·사제·사부의 의례를 거행하다


사정전에서 사시·사제의 의례를 거행하고, 근정전(勤政殿)396) 에서 사부(賜賻)의 의례를 거행하였다. 【사시·사제는 반드시 사정전에서 거행하고 사부만은 근정전에서 거행한 까닭은 그 부물(賻物)을 살아 있는 사람에게 주므로 우주가 있는 곳에 함께 진설하여서는 안되기 때문이다.】 상이 최질(衰絰)을 입고 상장(喪杖)을 짚고서 비현각(丕顯閣) 【재전(齋殿).】 에서 나와 사정전의 동계(東階) 위에 나아가 부복(俯伏)하여 곡(哭)하고 사배(四拜)를 마치니 【계하(階下)의 시종(侍從)과 문외(門外)의 백관(百官)이 함께 곡하고 절하였다.】 찬례(贊禮) 【예조 판서 임권(任權).】 가 인도하여 근정전 서계(西階) 아래의 악차(幄次)로 갔다. 중국 사신이 문 【곧 근정문(勤政門)이다.】 에 이르니, 상이 악차를 거쳐 상장을 놓고 최질을 벗고서 먼저 배위(拜位)에 나아가 몸을 굽히고 기다렸다가, 사신을 인도하여 사정전에 들어와 사신이 전(殿)에 올라가 서니 상이 서계 아래에서 슬프게 곡하고 사배하였다. 【시종과 백관도 그렇게 하였다.】 행례(行禮)가 끝나고서 【먼저 사시(賜諡)하고 뒤에 사제(賜祭)하였다.】 사신이 나가고 상이 따랐다. 또 근정전의 서계 아래에서 백관을 거느리고 다섯 번 절하고 세 번 머리를 조아렸다. 그 예를 다하고 나서 상이 도로 최질을 입고 상장을 짚고서 들어갔다. 【사정전 남랑(南廊)의 상차(喪次)로 들어갔다.】

-----

○行賜諡、賜祭之禮于思政殿, 行賜賻之禮于勤政殿。 【賜諡祭必於思政殿, 而獨賜賻于勤政殿者, 以其賻及生者, 不當竝設於虞主處也。】 上衰絰扶杖, 自丕顯閣, 【齋殿。】 出就思政殿東階上, 俯伏哭四拜訖, 【階下侍從及門外百官, 咸哭且拜。】 贊禮 【禮曹判書任權。】 引至勤政殿西階下幄次。 天使及門, 【卽勤政門。】 上由幄次出, 去杖免絰, 先詣拜位, 鞠躬以待, 導天使入思政殿, 天使上殿立, 上於西階下, 哭盡哀, 拜至四。 【侍從及百官亦然。】 行禮畢, 【先諡後祭。】 天使出, 上隨之。 又於勤政殿西階下, 率百官, 五拜三叩頭。 旣盡其禮, 上還絰杖哭以入。 【入于思政殿南廊喪次。】

=====

인종실록 2권, 인종 1년 5월 2일 계해 3번째기사 1545년 명 가정(嘉靖) 24년
우부승지 송세형이 읽은 황제의 고문


우부승지(右副承旨) 송세형(宋世珩)이 고문(誥文) 【＊.】 을 읽다가 중종(中宗)의 성휘(姓諱)를 읽지 않았는데, 부사(副使)가 알고 불러서 묻기를,
"아버지 앞에서는 아들의 이름을 부르고 임금 앞에서는 신하의 이름을 부르는데 그대의 임금을 위하여 사사로이 휘(諱)하니, 이것도 예(禮)입니까?"
하니, 송세형이 말하기를,
"경근(敬謹)이 지극하여 숨이 가쁘고 목소리가 작아서 분명하지 못하였을 뿐이지, 감히 휘하였겠습니까. 나는 그런 일이 없습니다."
하니, 부사가 웃으며 말하기를,
"그렇습니까? 어찌 그랬겠습니까."
하였다.
【＊고문은 다음과 같다."황제는 사례감 태감(司禮監太監) 곽방(郭)과 행인사 행인(行人司行人) 장승헌(張承憲)을 보내어 조선 국왕 성휘(姓諱)에게 유제(諭祭)한다. 왕은 하방(遐邦)을 사수(嗣守)하여 나라의 번병(藩屛)이 되어 예(禮)를 지키고 의(義)를 따라 신직(臣職)을 공경히 하여 온 40년동안 시종 변하지 않고 동토(東土)를 보안(保安)하기에 짐(朕)이 포가(褒嘉)하는 바이었는데 부음(訃音)이 들리니 슬프다. 그래서 특별히 공희(恭僖)라 시(諡)하고 관원을 보내어 유제하여 휼은(恤恩)을 보이니 영(靈)이 어둡지 않거든 받기를 바란다.".】

사신은 논한다. 선왕의 휘(諱)를 차마 범하여 읽지 못하는 것은 신하의 정으로서는 마땅히 그래야 할 것인데도 임금 앞에서는 신하의 이름을 부른다라는 말로 반드시 힐문하려 한 것은 예(禮)를 안다고 할 수 없다.

-----

○右副承旨宋世珩, 讀誥文, 【"皇帝遣司禮監太監郭 、行人司行人張承憲, 諭祭朝鮮國王姓諱曰: 維王嗣守遐邦, 爲國藩屛, 循禮慕義, 臣職恪恭, 垂四十年, 始終罔替。 保安東土, 朕所褒嘉, 訃音來聞, 寔軫悼念。 玆特諡曰恭僖, 遣官諭祭, 庸示恤思, 惟靈不昧, 尙欽承之。"】 不讀中宗姓諱, 副天使知之, 招問曰: "父前子名, 君前臣名, 爲爾主私諱之, 此亦禮乎?" 世珩曰: "敬謹之至, 氣急聲微, 而未了了分明爾, 敢云諱乎? 吾無是也。" 副使笑曰: "其然? 豈其然乎?"

【史臣曰: "讀不忍觸先王之諱, 在臣子之情, 宜其爾也, 而以君前臣名之言, 必欲與之詰者, 不可謂不知禮也。"】

=====

인종실록 2권, 인종 1년 5월 2일 계해 4번째기사 1545년 명 가정(嘉靖) 24년
양사가 사정전에서 사제를 지내다


양사(兩使)가 사정전(思政殿)에서 사제(私祭)를 지냈다. 양사가 제사를 지내려 할 때에 상이 우승지(右承旨) 송기수(宋麒壽)를 보내어 감히 감당할 수 없다는 뜻으로 사양하니, 답하기를,
"중국이 그대의 나라를 대우함이 중국과 다름 없으니, 우리들도 조정(朝廷)을 같이 한 사람입니다. 사사로이 제사하려는 것은 본디 모두가 정에서 나온 것이니 의리에 있어서 무엇이 해롭겠습니까."
하였다. 가우주(假虞主)를 신위(神位) 대신으로 설치하려 했으나 곧 그만두었다.

사신은 논한다. 사신으로서 외국에서 사제를 지냈는데, 곽방(郭)은 환자(宦者)이므로 예절을 모르는 것이 마땅하겠으나, 장승헌(張承憲)은 곽방(郭)에게 끌려서 지냈으니, 그래도 예절을 안다 하겠는가.

또 사신은 논한다. 중종(中宗) 두 글자는 중국에서 꺼리는 것인데, 혹 사제할 때에 두목(頭目)들이 뒤섞여 어지럽게 드나들다가 우주(虞主)를 가까이 보고 그 사실을 헤아려 알고서 중국 사신에게 고하면 일이 헤아릴 수 없게 될 것이므로, 우선 그 부득이한 조치를 취하려 했던 것인데, 끝내 탈을 잡는 변고가 없었고 도리어 그만 두어야 할 형세가 있었으므로 그만둔 것이다.
이보다 앞서, 지평(持平) 백인걸(白仁傑)과 정언(正言) 유창문(柳昌門)이 와서 아뢰기를,
"사신이 사제할 때에 가우주(假虞主)를 다시 만드는 것은 인정(人情)과 도리에 있어서 다 매우 미안하고, 제사가 끝난 뒤에 처치하기도 어렵습니다. 사신이 사제하는 것은 본디 정례(正禮)가 아니니, 저들이 거행하려 하더라도 이를 말리는 데 어찌 그 구실이 없겠습니까. 마땅히 말하기를 ‘황제가 사제(賜祭)하니 은총이 이미 지극하다. 황제의 명이 아닌데 어찌 사신의 사제(私祭)를 다시 받을 수 있겠는가. 소방(小邦)은 감히 감당할 수 없다. 조사(詔使)의 정은 두터우나, 우리의 예로서는 반복하여 생각하여도 결코 받을 수 없으니, 더 헤아리기 바란다.’고 해야 할 것입니다. 이렇게 여러번 간절히 말하면 따르지 않을 리가 없을 것이니, 반드시 청한 대로 허락받아야 합니다."
하니, 답하기를,
"가우주를 만들어 놓는 것은 나도 미안한 줄 아나, 형세가 어쩔 수 없다. 사제는 이미 회의하여 정하였으니, 임시하여 고쳐 정하기도 지극히 어렵다."
하였다.

-----

○兩天使行私祭于思政殿。 兩使將行私祭, 上遣右承旨宋麒壽, 辭以不敢當之意, 則答曰: "中國待爾國, 無異於中國, 我輩亦同朝之人。 其欲祭之以私者, 固無非情之所發, 而於義亦何所妨乎?" 欲以假虞主, 代設於神位, 乃止。

【史臣曰: "以天使行私祭於外國, , 宦者, 其不知禮宜也, 承憲牽於 而亦行之, 尙可謂知禮乎?"】

【又曰: "以中宗二字, 所諱於中國, 恐或於私祭之時, 有頭目輩, 雜亂出入, 若近見虞主, 揣知其實, 而仍以告天使, 則事將不測, 故姑爲是不得已之擧, 而終無云云之變, 還有可停之勢, 用是停之。"】
前此, 持平白仁傑、正言柳昌門來啓曰: "天使私祭時, 改造假虞主, 其於情理, 皆甚未安, 祭畢後處置亦難。 天使私祭, 本非正禮, 彼雖欲行, 止之豈無其辭。 當語之曰: ‘皇帝賜祭, 恩寵已極。 非皇帝之命, 而豈可更受使臣之私祭乎? 小邦不敢當, 不敢當。 詔使之情則厚矣, 在我之禮, 反覆思之, 決不可受, 願加商量。’ 以此再三懇陳, 必無不從之理, 期於得請。" 答曰: "假虞主造設, 予亦知其未安, 而勢出於不得已也。 私祭已爲會議而定, 臨時改定, 亦極難。"

=====

인종실록 2권, 인종 1년 5월 2일 계해 5번째기사 1545년 명 가정(嘉靖) 24년
제물에 대해 전교하다


전교하였다.
"제물(祭物) 중에 쓰지 않게 되어서 새끼 노루가 아직 살아 있다 하니, 【사신이 사제하려고 은(銀)으로 개성부(開城府)에서 사 왔으나 마침 쓰지 않았으므로 오래도록 살 수 있었다.】 이것은 산으로 돌려보내어 다시 살 길을 열어 주는 것이 옳지 않겠는가. 빨리 놓아 주라."

사신은 논한다. 이 마음이 임금이 되기에 넉넉하거니와, 이 마음을 능히 확충한다면 사해(四海)를 보전하는 데에 있어서도 무슨 어려움이 있겠는가. 이렇게 생물(生物)을 사랑하니, 백성을 인애(仁愛)하는 것을 알 만하다.

-----

○傳曰: "祭物之餘, 有兒獐不至於用, 而今猶得生者云, 【天使欲私祭, 以銀兩貿來於開城府, 而適不用, 故久能生存。】 此則還于山林, 以開再生之路, 得無可乎? 其亟放之。"

【史臣曰: "是心足以王矣, 苟能充之, 其於保四海也, 亦何有焉? 愛物如此, 仁民可知。"】

=====

인종실록 2권, 인종 1년 5월 2일 계해 6번째기사 1545년 명 가정(嘉靖) 24년
부사가 바삐 돌아가려 하다


부사가 바삐 돌아가려 하므로, 상이 좌부승지 최연(崔演)에게 명하여 한강(漢江)에서 놀며 구경하라는 뜻으로 머물기를 청하니, 부사가 말하였다.
"내가 황제의 명을 받들어 그대의 나라에 온 것은 상사(喪事)를 슬퍼하기 위한 것인데, 유람하여 즐기는 것은 제 시기가 아니니, 다시 이런 말을 하지 말기 바랍니다."

사신은 논한다. 그는 다른 나라 사람으로서도 오히려 우리 상사를 삼갈 줄 아는데, 더구나 우리 나라의 신하이겠는가. 아버지는 낳아 주고 임금은 먹여 주니, 한결같이 섬겨서 충(忠)과 효(孝)를 두 가지로 보지 말아야 할 것이다. 요(堯)같은 성군(聖君)은 갑자기 돌아가니 백성들이 부모를 잃은 듯이 음악을 끊어 고요하였다. 지금이 그럴 때인데, 지금의 신하 중에는 혹 선왕의 큰 덕을 잊고 혼자만 아는 곳에서는 상례(喪禮)를 삼가지 않는 자가 많이 있으니, 이것은 유독 무슨 마음에서인가.

-----

○副天使欲促回程, 上命左副承旨崔演, 以遊賞漢江之意, 請留焉。 副使曰: "我之所以奉帝命來爾國者, 爲其哀有喪也, 遊觀耽樂, 奈非其時, 願勿復此言。"

【史臣曰: "彼以他國之人, 猶知謹我之喪, 況我國之臣子乎? 父生之, 君食之, 所當事之如一, 而無以忠孝, 做兩般來也。 有聖如堯, 忽見殂落, 則如喪考妣, 遏密八音。 此其時矣, 凡今之臣, 或有忘先王之大德, 而不愼其喪於獨知之地者, 比比然也, 亦獨何心?"】

=====

인종실록 2권, 인종 1년 5월 3일 갑자 1번째기사 1545년 명 가정(嘉靖) 24년
상이 태평관에 거둥하여 위로연을 거행하다


상이 태평관에 거둥하여 위연(慰宴)을 거행하였다. 상이 중문(中門) 안에 이르니, 양사(兩使)가 처마 밖에서 나와 맞이하여, 서로 사양하며 들어갔다. 읍(揖)이 끝나고서, 상이 고하기를,
"부왕이 살았을 때에 조정397) 의 두터운 사랑을 많이 받았는데, 이제 또 특별히 두 대인(大人)을 차출하여 증시(贈諡)·사제(賜祭)하고 아울러 부물(賻物)도 보내시니, 지하에 있는 부왕의 영(靈)이 아마도 알고 감동할 것입니다. 황제의 은혜가 망극하여 말로 다할 수가 없습니다."
하니 양사가 답하기를,
"황상(皇上)께서 부음(訃音)을 듣고서는 놀랍고 슬퍼하여 특별히 우리를 보내어 조제(弔祭)하게 하셨습니다. 우리는 귀국에 와서 폐해를 매우 많이 끼쳤는데도 도리어 전하의 정사(情賜)를 특별히 거듭 받게 되었으니, 어떻게 감사해야 할는지 모르겠습니다."
하였다. 상이 또 고하기를,
"두 대인이 특별히 사제(私祭)를 베푸셨으므로 더욱이 놀랍고 감사함을 견딜 수 없으니 예배(禮拜)하겠습니다."
하니, 양사가 말하기를,
"우리가 여기에 왔으니 대행 전하(大行殿下)를 위하여 친히 술 한 잔을 올리는 것이 의리에 매우 합당한데, 어찌 감히 절을 받겠습니까."
하고, 손을 들며 말하기를,
"감히 받을 수 없습니다. 감히 받을 수 없습니다."
하였다. 상이 다시 청하기를
"흠차 대인(欽差大人)398) 이 존체(尊體)를 노동하여 친히 망부(亡父)를 제사하시어 유명(幽明)이 함께 그 은혜를 받았으니, 절하지 않을 수 없습니다."
하니, 양사가 말하기를,
"그렇다면, 모두 절하면 되겠습니다."
하여, 상이 절하고 양사도 절하였다. 상이 또 고하기를,
"어제 대례(大禮) 【곧 사시·사제 등의 예이다.】 때에 누방(陋邦)의 사람이 예모(禮貌)에 익숙하지 못하여 반드시 착오가 있었을 것이므로 매우 황공합니다."
하니, 양사가 말하기를,
"군신(君臣)이 공경하고 예의(禮義)가 조화되었으니 집사(執事)할 때에 어찌 조금이라도 잘못된 것이 있었겠습니까."
하고, 이어 사례하기를,
"오늘 아침에 또 승지를 보내어 물건을 많이 주셨으니, 참으로 부끄러운 마음이 더합니다."
하니, 상이 말하기를,
"다 하찮은 물건인데 구태여 사례하십니까. 더욱 미안합니다."
하고, 각각 자리에 앉아 주례(酒禮)를 행하였다. 상이 두목(頭目)에게 술을 내리겠다고 청하니, 양사가 말리며 말하기를,
"전에 잔을 내리신 것 【곧 하마연(下馬宴) 때의 일이다.】 도 예(禮)가 이미 충분하였으니 다시 번거롭게 할 수 없습니다."
하니, 상이 다시 청하기를,
"두목들은 대인을 모시고 멀리 왔고, 또 제사 때에 힘든 일을 하였으니 【두목들이 스스로 제물을 장만하고 사제(賜祭)하던 날에도 다 종사하였다.】 어찌 위로하지 않을 수 있겠습니까."
하였다. 잠시 후에 두목 10여 인이 들어와 꿇어앉으니, 상이 소매를 올려 치사(致謝)하기를,
"요즈음 물건을 장만하여 제사를 도운 일이 있었는데, 수고롭지는 않았는가? 매우 감사하다."
하였다. 두목들이 다 머리를 조아리고 술을 마시고 나서 물러갔다. 양사가 술을 그만 하기를 청하니, 상이 말하기를,
"어제도 모시고 이야기하지 못하였으니, 오늘은 조용히 앉아서 대접하여 예(禮)를 다하겠습니다."
하였다. 양사가 말하기를,
"날마다 잇달아 잔치를 베푸시니, 우리가 매우 피곤할 뿐 아니라 전하께서도 반드시 노상(勞傷)하실 것입니다. 더구나 정은 그지없더라도 예절에는 절제가 없을 수 없습니다."
하고는 굳이 사양하므로 상이 그대로 따라서, 서로 사양하며 나와 어실(御室)로 들어갔다.

-----

○甲子/上幸太平館行慰宴。 上至中門內, 兩使自簷外出迎, 相讓而入。 揖罷, 上告曰: "父王在世時, 多受朝廷厚眷, 今又特差兩大人, 贈諡賜祭, 兼致賻物, 父王地下之靈, 想應知感。 皇恩罔極, 說不能盡。" 兩使答曰: "皇上聞訃驚悼, 特遣俺等弔祭之。 俺等到貴國, 十分多弊, 而反承殿下之情賜, 殊至於累累重重, 何謝如之?" 上又告曰: "兩大人別設私祭, 尤不勝驚謝, 請行禮拜。" 兩使曰: "俺等到此, 爲大行殿下, 親奠一酌, 於義甚合, 何敢受拜禮?" 仍擧手曰: "不敢不敢。" 上再請曰: "欽差大人動勞尊體, 親祭亡父, 幽明共受其賜, 不可不拜。" 兩使曰: "然則摠拜可也。" 上拜, 兩使亦拜。 上又告曰: "昨日大禮, 【卽賜諡, 賜祭等禮。】 陋邦之人, 不閑禮貌, 必有所錯, 心甚惶汗。" 兩使曰: "君臣恪恭, 禮義鏗鏘, 執事之際, 有何或愆?" 仍謝曰: "今朝又遣承旨, 多與物件, 實增愧感。" 上曰: "俱是薄物, 敢爾謝耶? 尤爲未安。" 各就坐行酒禮。 上請賜頭目酒, 兩使止之曰: "前蒙賜爵, 【卽下馬宴之日。】 禮已足矣, 不可再煩。" 上更請曰: "頭目等陪大人遠來, 且服勞於祭祀之時, 【頭目等自辦祭物, 至於賜祭之日, 亦皆從事。】 寧可不慰?" 俄而頭目十餘人入跪, 上擧袖致謝曰: "近有辦物助祭之事, 不其勞乎? 多謝。" 頭目等咸叩頭飮畢而退。 兩使請止酒, 上曰: "昨亦不得侍話, 今請從容坐待禮完。" 兩使曰: "連日設宴, 非但俺等大困, 殿下亦必勞傷。 況情雖無窮, 禮不可無節。" 因固辭, 上從之, 相讓而出, 入御室。

=====

인종실록 2권, 인종 1년 5월 3일 갑자 2번째기사 1545년 명 가정(嘉靖) 24년
상이 환궁하다


상이 환궁(還宮)하였다.

-----

○上還宮。

=====

인종실록 2권, 인종 1년 5월 3일 갑자 3번째기사 1545년 명 가정(嘉靖) 24년
대간이 예조 판서 임권을 탄핵하다


대간이 아뢰기를,
"예조 판서 임권은 장례관(掌禮官)으로서 국가의 대례(大禮)를 조금도 살피지 않았으니 소홀한 것이 너무 심합니다. 남의 말을 고려하지 않아 일에 전도되는 것이 많았는데 이제 중국 사신이 왔을 때에도 또한 많았습니다. 사제(賜祭)의 의주(儀註)를 중국 사신이 고치게 하였는데, 그날 제마음대로 집으로 물러가고 곧 고치지 않아서, 이튿날의 습의(習儀) 【중국 사신이 사시(賜諡)·사제(賜祭)와 사부(賜賻)의 습의를 친히 보려고 빨리 거행하게 하였다.】 때에 의주를 미처 고치지 못하였기 때문에 날이 저물도록 거행하지 못하였습니다. 중국 사신이 스스로 나와서 거행하라고 재촉하고 또한 예관(禮官)을 불러서 물으려 하였으나, 임권이 친례(親禮)로서 또한 와서 참여하지 않았습니다. 중국 사신이 보는 곳에서 일마다 그르치고, 혼전(魂殿)에서 행례(行禮)할 때에도 이 때문에 실례(失禮)가 많아서 중국 사람에게 웃음거리가 되었으므로 나라의 체모가 매몰되었으니 체직시키소서."
하니, 아뢴 대로 하라고 답하였다.

-----

○臺諫啓曰: "禮曹判書任權, 以掌禮官, 凡國家大禮, 略不致察, 簡忽太甚。 不顧人言, 事多顚倒, 今於華使之來, 亦多賜祭儀註, 天使令改之, 而其日任然退家, 不卽改, 翌日習儀, 【天使欲親見賜諡祭及賻之習儀, 而令速行之。】 因儀註未及改, 至日暮不得行。 天使自出促行, 亦招禮官欲問, 而任權以贊禮, 亦不來參。 天使所見處, 事事錯亂, 至於魂殿行禮時, 亦因此多有失禮, 取笑華人, 國體埋沒, 請遞。" 答曰: "依啓。"

=====

인종실록 2권, 인종 1년 5월 4일 을축 1번째기사 1545년 명 가정(嘉靖) 24년
천신에 쓸 동산의 과일을 잘 돌보도록 전교하다


"동산(東山) 【곧 후원(後苑)이다.】 의 여러 가지 과일을 장차 익기를 기다려서 천신(薦新)399) 하려 하는데, 오늘의 잔치 【중국 사신을 위하여 경회루(慶會樓)에 청하여 잔치하였다.】 때에 하인이 어지러이 드나들어 혹 밟아 다치고 부러질 것이 염려되니, 병조와 의금부를 시켜 검찰하라."

사신은 논한다. 조상을 받들기를 효성으로 하고 제사에는 반드시 정성을 들이는 뜻이 스스로 말에 넘쳐 나오지 않음이 없다고 하겠다.

-----

○乙丑/(得)〔傳〕 曰: "東山 【卽後苑。】 雜果, 將欲待熟而薦新, 今日之宴, 【爲天使請宴慶會樓。】 恐下人紛亂出入, 或致踏破傷折, 其令兵曹、義禁府, 檢察之。"

【史臣曰: "奉先思孝, 祭必致誠之意, 自不得不溢於言表矣。"】

=====

인종실록 2권, 인종 1년 5월 4일 을축 2번째기사 1545년 명 가정(嘉靖) 24년
상사가 사사로이 물건을 바치다


상사(上使)가 사사로이 물건을 18∼19건(件)이나 바치고 【금단(錦緞)·사라(紗羅)·견초(絹綃) 등의 폐백이다.】 이어서 통사에게 말하기를,
"세자(世子) 【왕을 봉하는 조사(詔使)가 미처 오지 않았으므로 세자라고 불렀다.】 께서 장차 무엇으로 나에게 보답할 것입니까?"
하고는 곧 두목(頭目)들을 시켜 궐하(闕下)에 가져다가 바치게 하니, 상이 명하여 받아들이고 드디어 정원에 전교하기를,
"중국 사신이 바친 물건을 결코 받기만 할 수 없으니, 으레 우리 나라에서 얻기 쉬운 물건으로 회봉(回奉)해야 하겠다마는, 그 수량을 열 곱으로 하지 않으면, 아마도 바라는 바에 차지 않아서 그가 더 노여워할 것이다. 이 뜻을 해관(該官)에게 말하라. 또 여기에 온 두목을 친히 볼 수 없으니, 낱낱이 술을 내려서 보낼 것인가? 전의 일을 살펴 보면 또한 관례가 있을 듯하다."
하였다. 우승지 송기수가 회계하기를,
"이는 양사의 두목이 다 온 것이 아니라, 다만 상사의 두목만이 물건을 가져와 바친 것일 뿐인데 반드시 바치는 물건을 가져온 자이기 때문에 ‘네가 가상하다.’ 하여 친히 나아가 상주신 것을 부사(副使)가 듣는다면, 아마 전하께서 재리(財利)를 앞세우고 사교(私交)를 기뻐하여 특별한 대우를 하신 것으로 여길 듯합니다. 더구나 조사(詔使)를 위하여 바야흐로 큰 잔치를 베풀려 하는데 오히려 그 하인을 먼저 접대하실 수 있겠습니까. 신은 이것이 어떠한 예인지 모르겠습니다."
하니, 전교하기를,
"내가 사실 그와 같이 말은 하였으나 돌이켜 생각하니, 아뢴 뜻이 지극히 마땅하다."
하였다,

사신은 논한다. 상사 곽방(郭)이 바친 뜻은 회봉(回奉)을 많이 받자는 데에 있었다. 상께서 이 뜻을 알기 때문에, 반드시 그 수량을 열 곱으로 하여 갚아서 노여움을 더하게 하지 않으려 한다 하였으니, 친히 나아가 상주는 것이 그른 줄 모르는 것이 아니다. 다만 사신의 뜻을 만족시켜 위로해 주려 하였을 뿐이니, 재리를 앞세운 것이 아니다. 그러나 송기수가 잘 아뢰어 상께서 곧 그대로 따랐으니, 또한 왕명(王命)의 출납(出納)을 성실하게 한 자라 하겠다.

-----

○上使有私自進上之物, 多至十八九件, 【如錦段、紗羅、綃絹等幣。】 仍宣言於通事等曰: "世子 【封王詔使, 猶未及來, 故以世子稱之。】 將何以報我爲?" 卽令頭目輩, 持進于闕下, 上命納之, 遂傳于政院曰: "天使進獻之物, 決不可虛受, 例當以我國易得之物回奉, 但非十倍其數, 則恐未滿所欲, 而彼徒增怒耳。 此意言于該官。 且來此頭目, 未可親見, 一一賜酒送乎? 考前事, 亦似有例。" 右承旨宋麒壽回啓曰: "此非兩使頭目皆來, 只其上使頭目, 持來進獻物者耳, 若必以領來進獻物者, 謂汝可嘉, 親臨賞與, 使副使聞之, 則抑恐以殿下, 急於財利, 喜其私交, 而有以異也。 況爲詔使設大宴, 方有所待, 而尙可以先接其下人乎? 臣不敢知此何等禮?" 傳曰: "予固云云, 反而思之, 則啓意至當。"

【史臣曰: "天使郭 進獻, 意在多得回奉。 上知此意, 故必欲十倍其數而償之, 使不至增怒云, 非不知親臨賞與之爲非。 但欲滿慰使臣之意耳, 非急於財利也。 然麒壽善啓, 而上卽從之, 亦可謂出納惟允者矣。"】

=====

인종실록 2권, 인종 1년 5월 4일 을축 3번째기사 1545년 명 가정(嘉靖) 24년
부사가 알성하러 성균관에 가다


부사가 알성(謁聖)400) 하려고 성균관에 가다가 【상사(上使) 곽방도 따라갔다.】 마침 연지동(蓮池洞)의 도중에서 양산(陽繖)을 든 사람이 잘못 손을 내려 부사와 부딪쳐서 그 모자를 떨어뜨렸는데, 부사가 천천히 가져오게 하여 도로 쓰고 낯빛이 태연하였다. 도승지 이명규가 와서 이를 아뢰니, 상이 빨리 그 사람을 의금부에 내려서 추국하라고 명하였다.

-----

○副天使將謁聖, 往成均館, 【上使郭 亦從之。】 適於蓮池洞途中, 有持陽繖人誤下手, 觸副使落其帽。 副使徐令取來而還著之, 顔色自若矣。 都承旨李名珪來啓之, 上命速下其人于義禁府推之。

=====

인종실록 2권, 인종 1년 5월 4일 을축 4번째기사 1545년 명 가정(嘉靖) 24년
경회루에 청하여 잔치하다


경회루(慶會樓)에 청하여 잔치하였다. 양사(兩使)가 이르니, 상이 문 【 경회루(慶會樓) 남문(南門).】 밖에 나가서 서로 사양하며 들어와, 경회루 아래에 이르러 각각 읍(揖)하고 자리에 앉아 다례(茶禮)를 행하고, 다례가 끝나고서 드디어 행주(行酒)하였다. 상이 부사에게 고하기를,
"이제 듣건대, 하인이 양산을 잘못 받들어서 대인(大人)의 모자를 떨어지게 하였다 하니, 놀랍고 두려움을 견딜 수 없습니다. 해관(該官)과 하인은 마땅히 처벌하겠으나, 매우 황공합니다."
하니, 부사가 말하기를,
"매우 많은 사람 가운데에서 그 손발을 제대로 움직이지 못하여 그렇게 된 것인데, 어찌 다른 뜻이 있었겠습니까. 전하께서 너그러이 용서하소서."
하였다. 상이 말하기를,
"존교(尊敎)는 그러하시나, 잘못한 것이 매우 크므로 죄주지 않을 수 없습니다."
하니, 부사가 굳이 청하기를,
"일이 이처럼 관계없는데도 구태여 사신의 간청을 거절하십니까. 역시 황공합니다."
하므로, 상이 마지못하여 따르겠다고 답하였다. 양사가 상이 행주하는 것을 보고 함께 거들면서 말하기를,
"우리가 천자의 명이 아니었으면 어떻게 어진 전하의 용모를 뵐 수 있었겠습니까. 천만 다행입니다. 근일 잇달아 큰 잔치를 베풀고 또 상사(賞賜)를 많이 내려 주시니, 어진 왕의 은혜가 뼈에 사무칩니다. 또, 귀국의 예모(禮貌)와 문장(文章)이 환히 빛나서 볼 만하고 대소 신료(大小臣僚)들이 직무를 근심하여 힘쓰니 매우 칭찬할 만합니다."
하니, 상이 사례하기를,
"소방(小邦) 사람들은 대체(大體)를 모르므로 반드시 소홀한 것이 많았을 것인데, 도리어 존교를 받으니, 감히 감당할 수 없습니다."
하였다. 이어서 도승지 이명규에게 명하여 각각 예연 증물 단자(例宴贈物單子)를 바치게 하니, 상사는 매우 감사하다고 말하고, 부사는 말하기를,
"너무 많아서 감히 받을 수 없습니다. 전일에 내리신 것도 이미 넉넉하였습니다."
하였다. 【전에 여러번 준 것도 다 받지 않았고, 받은 것은 붓·벼루·글씨·그림뿐이었다.】 다시 청하기를,
"행신(行贐)401) 은 옛날부터 도리입니다. 도리로 사귀고 예의로 접대한다면 공자(孔子)도 받았는데 더구나 이 하찮은 물건으로 정을 나타내는 것이겠습니까. 이제 이미 물리쳤으나 그대로 따르지 못하겠으니, 친자제(親子弟) 제공(諸公)에게 주시기 바랍니다."
하니, 답하기를,
"받을 수 있으면 마땅히 받아야 할 것인데 어떻게 전하의 존사(尊賜)를 아랫사람에게 외람히 미치게 하겠습니까. 더욱이 감히 받지 못하겠습니다."
하였다. 잠시 후에 양사가 술을 그만두기를 청하며 말하기를,
"전하께서 상중이라 기력이 반드시 허약하실 것인데, 우리를 위하여 날마다 노동하시므로 매우 염려되니, 오래 앉아 있지 않아야 하겠습니다."
하니, 상이 말하기를,
"고자(孤子)를 염려해주시니, 매우 감사합니다. 다만, 내일 부대인(副大人)이 먼저 돌아가실 것이라 하므로 다시 만날 기약이 없으니, 술 한 잔 더 드십시오."
하였다. 부사가 말하기를,
"어찌 나만을 위해서이겠습니까. 술 한 잔 들라는 분부가 우리에게 있어서는 다 감히 사양할 수 없는 바입니다."
하고는 술 몇 잔을 더 마시고 나서 잔을 물렀다. 상이 양사와 함께 서로 사양하며 나가서 남문 밖에 이르러 읍하고 배웅하였다.

-----

○請宴于慶會樓, 兩天使至, 上出門外, 【慶會南門。】 相讓而入, 至樓下, 各揖就坐, 行茶禮畢, 遂行酒。 上告副使曰: "今聞下人, 誤奉陽繖, 以致大人落帽, 不勝驚恐。 該官與下人, 則當罪之, 然惶恐惶恐。" 副使曰: "千萬稠人之中, 不能容其手足而致然也, 豈其有情? 請殿下寬赦。" 上曰: "尊敎則然矣, 而所失甚大, 不可不罪。" 副使固請曰: "事之不關如此, 而猶敢拒使臣之鄙懇耶? 亦惶恐。" 上不得已答以從之。 兩使見上行酒, 相與贊曰: "俺等不是天子之命, 則那得承接賢殿下之容? 千萬多幸。 近日連設大宴, 又多賞賜, 賢王之惠, 感銘于骨。 且貴國禮貌文章, 煥然可觀, 大小臣僚, 恪謹職事, 深用嘉之。" 上謝曰: "小邦之人, 不知大體, 必多疎慢, 反承尊敎, 不敢當不敢當。" 仍命都承旨李名珪, 各呈例宴贈物單子, 上使曰: "多謝。" 副使則曰: "太多, 不敢受。 前日有賜, 亦已足矣。" 【前有屢贈, 亦皆不受, 所受者, 唯筆硯書畫。】 更請曰: "行贐, 古之道也。 其交也以道, 其接也以禮, 斯孔子受之, 況此薄物, 聊以表情者乎? 今旣却之, 不得命矣, 請與親子弟諸公。" 答曰: "若可受則當受之, 何以殿下之尊賜, 濫及下人? 尤所不敢。" 俄而兩使請止酒曰: "殿下憂服之中, 氣力必弱, 而爲俺等, 連日勞動, 十分可慮, 不宜久坐。" 上曰: "念及於孤子, 多謝多謝。 但明日副大人, 將先回旆云, 再會無期, 請更進一杯可乎?" 副使曰: "豈獨以我爲哉? 一酌之敎, 在俺等, 俱所不敢辭也。" 仍相與更飮數杯畢, 乃辭退。 上與兩使, 相讓而出, 至南門外揖送。

=====

인종실록 2권, 인종 1년 5월 4일 을축 5번째기사 1545년 명 가정(嘉靖) 24년
사인 조언수가 아뢴 부사의 시


사인(舍人) 조언수(趙彦秀)가 삼공(三公)의 뜻으로 와서 아뢰기를,
"어제 부사(副使)가 시(詩) 【＊】 를 지어 익일연(翌日宴)에 수참(隨參)한 원접사 【 신광한(申光漢).】 와 관반(館伴) 【 유인숙(柳仁淑).】 과 좌의정 【 유관(柳灌).】 이하 여러 재상(宰相)에게 주고 말하기를 ‘상중(喪中)이기 때문에 감히 화답을 바라지 못한다.’ 하였습니다. 원접사와 관반이 화답하는 것은 부득이한 형세이지만, 나머지 재상들은 이 경우와 다른데도 화답하여 보여야 하겠습니까? 감히 여쭙니다."
하니, 답하기를,
"나머지 재상들은 실로 원접사나 관반과는 같지 않다. 더구나 사신도 상중이라 감히 화답을 바라지 못한다고 하였으니, 재상들은 결코 화답할 것 없다."
하였다. 【나라에 대곡(大哭)이 있으면 예(禮)는 그 상례(常例)를 바꾸는데, 지금이 풍월(風月)을 읊을 때인가. 조사(詔使)를 위하여 그 뜻을 받드는 데에는 극진하게 하지 않는 것이 없어야 하겠으나, 도리어 온 나라가 임금의 상(喪)을 잊어서는 안 된다. 삼공(三公)의 품계(稟啓)는 본디 잘못 아뢴 것이 아니며, 상께서 답한 것도 잘한 답이다.】
【＊부사의 시는 다음과 같다. 궁중에는 연광이 둘러 있고 큰 자리에는 연상이 새롭도다 의관은 국사가 모였고 예절은 이 나라 사람 훌륭하네 자리에는 동남의 아름다운 선비들이요 음식은 수륙의 진미일세 후일 요해에서 생각나는 것은 응당 취화의 봄일레라.】

-----

○舍人趙彦秀, 以三公意來啓曰: "昨日副使作詩, 以贈翌日宴隨參遠接使 【申光漢。】 、館伴 【柳仁淑。】 、左議政 【柳灌。】 以下諸宰相。 【其詩曰: "玉宇烟光繞, 芳筵宴賞新。 衣冠來國士, 禮數重王人。 座上東南美, 食前水陸珍。 他時遼海思, 應在翠華春。"】 曰: ‘以喪中, 不敢求和。’ 云。 遠接使、館伴之答和, 乃勢之所不得已也, 而他餘宰相, 則異於是, 亦將和示之乎? 敢稟。" 答曰: "他餘宰相人與遠接使、館伴, 固不同也。 況天使亦以爲喪中不敢求和云, 則宰相等決不必和之。"【國有大(哭) 〔喪〕, 禮變其常, 此亦吟風詠月之時乎? 爲詔使, 承奉其意, 宜無所不用其極, 顧不可擧國忘君父之喪。 三公此稟, 則自非失稟, 而上之答, 亦善答也。】

=====

인종실록 2권, 인종 1년 5월 5일 병인 1번째기사 1545년 명 가정(嘉靖) 24년
상이 부사를 위한 전별연을 베풀다


상이 모화관(慕華館)에 거둥하여 부사(副使)를 위한 전별연(餞別宴)과 상마연(上馬宴)402) 을 거행하였다. 【 부사가 먼저 바삐 돌아가므로 상마연에 미칠 겨를이 없기 때문에 이날 아울러 거행하였다.】 부사가 이르니, 상이 관(館)의 대문 밖에 나가 맞이하였다. 서로 사양하며 들어와 대청에 이르러 각각 자리에 앉았다. 다례(茶禮)가 끝나고서, 상이 행주(行酒)할 때에 고하기를,
"대인(大人)의 문장(文章)과 예법(禮法)을 우러러 마지않습니다. 여러번 머물기를 권하여도, 황제의 명 때문에 외방(外方)에 오래 지체할 수 없다고 사양하시므로, 감히 굳이 청하지 못합니다."
하니, 부사가 말하기를,
"미천한 몸이 귀국에 이르러 성례(盛禮)를 볼 수 있었던 것만도 만족한데, 또 어진 전하께서 여러번 큰 잔치를 베풀고 혹 내신(內臣)을 보내어 환대하는 뜻을 많이 보이셨으니, 감사하고 황공하기가 아울러 지극합니다."
하였다. 상이 두목(頭目)에게 술을 내리겠다고 청하니, 부사가 말하기를,
"아랫사람들은 다 평상복을 입었으므로 감히 올라올 수 없는 형세이고, 또 전일에 술을 많이 내려 주셨으니 오늘 다시 내리실 것은 없습니다."
하였다. 상이 다시 청하기를,
"두목 등의 관원은 다 대인을 모시고 멀리 왔고 이제 또 작별에 임하였으니, 술 한 잔을 다시 권하지 않을 수 없습니다."
하니, 부사가 명에 따르고는, 곧 일어서서 사읍(謝揖)하고 이어서 갈길이 바쁘다고 술을 그만두기를 청하였다. 상이 말하기를,
"오늘의 잔치는 오로지 대인을 전별하기 위하여 베푼 것이니, 술 한 잔을 더 하소서. 고자(孤子)의 간청입니다."
하였다. 드디어 도승지 이명규를 시켜 별증 단자(別贈單子)를 바치게 하고 말하기를,
"물품으로 전별하는 예(禮)는 고례(古例)입니다. 이에 앞서 조정의 대인이 왔을 때에도 하찮은 선물이나마 받지 않고 간 이가 없으니 물리치지 마소서."
하니, 부사가 말하기를,
"무릇 사람의 마음은 전혀 같지 않은 데가 있고, 사양하고 받아들이고 갖고 주는 데에도 절로 도리가 있으니, 어찌 반드시 전례를 끌어내고 상례를 따라서 굳이 의리가 아닌 일을 해야만 하겠습니까."
하였다. 상이 다시 청하기를,
"변변치 못한 물건은 다만 고자(孤子)의 하찮은 정성을 나타내려는 것일 뿐인데, 대인이 일체 받지 않는 것은 아마도 예의(禮儀)가 물건에 미치지 못하는 탓일 것이니, 도리어 더 부끄럽고 두렵습니다."
하니, 답하기를,
"소생(小生)은 당초에, 차라리 전하에게 죄를 지을지언정 명예와 절개를 더럽혀서 천자의 명을 욕되게 하지 않으려고 생각하였으므로 혹 사양하기도 했는데 이제 전하의 분부가 이토록 간절하니, 감히 간략하게 그 한둘을 받아 후의에 보답하지 않을 수 있겠습니까."
하였다. 【역시 붓과 벼루 등 약간만을 받아 갔다.】 부사가 또 말하기를,
"나는 시골의 미천한 몸으로 책상자를 지고 스승을 따라 이제까지 20여 년 동안 북경에 머물러 있다가 지난해에 비로소 급제하여 처음으로 황제의 명을 받아 귀국에 흠차(欽差)되어, 어진 전하의 빛나는 위의(威儀)를 뵐 수 있었습니다. 호령(號令)과 문장(文章)이 성대하여 볼 만하였고, 대소 신료(大小臣僚)들이 모두 예절에 맞으니, 문명과 정치와 예의의 교화(敎化)가 지극합니다. 어쩌면 다행히도 하찮은 사람이 여기에 와서 보고 가게 되었는지, 이것은 내 평생의 큰 행복입니다. 내가 이제 돌아가서 조정에 같이 있는 사람에게 이 뜻을 낱낱이 널리 알려서 다들 알게 하겠습니다."
하니, 상이 말하기를,
"소방(小邦) 사람이 대체(大體)를 몰라서 실례된 것이 많았는데 도리어 칭찬을 받으니, 민망한 느낌을 견딜 수 없습니다."
하였다. 부사가 말하기를,
"내가 전하 앞에 감히 한 말씀 아뢸 것이 있습니다. 통사(通事) 박청(朴菁)은 나를 따라 오랜 시일을 분주히 힘썼는데 매우 진실하여 부지런하고 근신했으므로 저절로 정이 두터워졌으니, 전하께서 특별히 벼슬을 올려서 먼곳에서 온 이 사람의 바라는 마음을 조금 위로하여 주시기 바랍니다."
하니, 상이 말하기를,
"박청의 일은 신하의 직분으로 마땅히 할 일인데, 무슨 힘쓴 것이 있겠습니까. 그러나 감히 존교(尊敎)를 따르지 않을 수 있겠습니까."
하였다. 잠시 후에 부사가 작별을 고하자, 상이 먼저 대문에 나가 서니, 부사가 앞에 가서 울며 말하기를,
"이제부터 영원히 헤어지면 다시 만날 기약이 없으니, 바로 잠시의 꿈만 같아서 떠나기 어려운 마음을 견디지 못하겠습니다."
하였다. 상이 말하기를,
"대인을 뵙게 되었으나 내가 마침 상중(喪中)이므로 회포를 다하지 못하였으니, 오히려 더욱 답답해집니다."
하고, 또 말하기를,
"더위에 먼 길을 가시는데 탈이 없도록 보중(保重)하십시오."
하니, 부사가 말하기를,
"소생을 가엾이 여겨 정이 끝내 덜하지 않으시니, 더욱 감사합니다."
하고, 드디어 작별하고 나갔다. 상이 섬돌을 내려가 바라보며 배웅하니 부사가 돌아보며 들어가기를 여러번 권하였다. 상이 마지못하여 문 안으로 들어가니 부사가 교자(轎子)를 타고 떠났다.

-----

○丙寅/上幸慕華館, 行副天使餞宴兼上馬宴。 【副使先急回程, 無暇及於上馬宴, 故此日兼行。】 副使至, 上出館之大門外迎之。 相讓而入, 抵大廳, 各就坐。 茶禮畢, 上行酒時告曰: "大人文章禮法, 景仰無已。 再三勸留, 而以帝命不可久滯於外辭之, 故不敢固請耳。" 副使曰: "微生到貴國, 得見盛禮足矣, 又承賢殿下屢設大宴, 或遣內臣, 多示款待之意, 感懼兼極。" 上請賜頭目酒, 使曰: "下人皆着褻衣, 勢不敢上來, 且於前日, 多蒙賜酒, 不必今日更行之。" 上再請曰: "頭目等官, 皆是陪大人遠來, 今且臨別, 不可不更導一杯。" 使乃依命, 卽起立謝揖, 仍以行忙, 請止酒。 上曰: "今日之宴, 專爲別大人設也, 願加一杯。 惟孤子是懇。" (逐)〔遂〕 令都承旨李名珪, 〔呈〕 別贈單子曰: "行贐之禮, 古矣。 前此朝廷大人之來, 亦無有不受其薄贈去者, 請勿却。" 使曰: "凡人之心, 有萬不同, 辭受取予, 亦自有道, 豈必援例循常, 以强其非義之事乎?" 上更請曰: "不腆物件, 只欲表孤子之微誠耳, 大人一切不受, 想是儀不及物之所致, 反增慙恐。" 答曰: "小生初意, 以爲寧得罪於殿下, 不欲汚毁名節, 以辱天子之命, 故有或辭焉, 今承殿下之敎丁寧至此, 敢不略從其一二, 以謝厚意?" 【亦只受其筆硯若干去。】 又曰: "我是鄕曲草茅生, 負笈從師, 留皇京二十年于玆, 去年始中第, 初承帝命, 欽差貴國, 得奉賢殿下光儀。 號令文章, 郁然可觀, 大小臣僚, 咸中禮節, 文明之治, 禮義之化, 於是乎至矣。 何幸微生, 獲此方來觀去, 是我平生之一大幸也。 我今言旋, 幷領此意, 當一一布揚于同朝, 咸使知之。" 上曰: "小邦之人, 不知大體, 多致失禮, 反承褒嘉, 不勝哀感。" 使曰: "我有一言, 敢啓殿下之前。 通事朴菁從我日久, 奔走服勞, 老實勤謹, 自然情厚, 願殿下特令陞職, 小慰遠人之望。" 上曰: "朴菁之事, 是臣子職分之所當爲, 有何勞乎? 然不敢不從尊敎?" 旣而使告別, 上先出立大門, 使前而泣曰: "從此永別, 再會無期, 正是一夢, 不堪依依。" 上曰: "得拜大人, 予適宅憂, 言不能盡, 懷猶增鬱。" 又曰: "暑熱長途, 無恙保重。" 使曰: "爲憐小生, 情終不倦, 尤謝。" 遂辭出。 上降階目送之, 使回首, 再三勸入。 上不得已入門, 使乃乘轎而去。

=====

인종실록 2권, 인종 1년 5월 5일 병인 2번째기사 1545년 명 가정(嘉靖) 24년
상이 환궁하다


상이 환궁하였다.

-----

○上還宮。

=====

인종실록 2권, 인종 1년 5월 5일 병인 3번째기사 1545년 명 가정(嘉靖) 24년
대간이 무역하는 일을 아뢰다


대간이 아뢰기를,
"부사는 오늘 떠나갔고, 상사가 머무르는 것은 오로지 무역 때문이니, 무역하는 일을 조금이라도 늦추어서는 안 되겠습니다. 또 진상(進上)한 물건 【상사의 일은 어제의 기사에 나타난다.】 도 재촉하여 기한을 정해서 그 값을 정하게 하여, 다음 사신이 오기 전에 떠나갈 수 있게 해야 하겠습니다. 황제의 부증(賻贈)과 사신이 바친 물건은 유사(有司)에게 맡겨서 뭇사람의 의심을 풀어야 하겠습니다. 또 듣건대, 어제 진상한 물건을 가져온 두목을 친히 보려 하시다가 정원(政院)의 아룀에 따라 멈추셨다 합니다. 군주의 거동은 작은 것일지라도 함부로 할 수 없으니 예관(禮官)에게 물어서 정해야 합니다. 누가 전하를 위하여 이런 잘못된 일을 계획하였습니까? 이것은 반드시 환시(宦寺)가 함부로 전례를 끌어대어 전하를 그르친 것일 것이니, 마음이 아픔을 견딜 수 없습니다. 빨리 그 사람을 금부에 내려 추문하라고 명하소서."
하니, 답하기를,
"부증은 흠사(欽賜)한 물건이므로 대비전(大妃殿)에 진상하지 않을 수 없으니, 내가 짐작하여 처리하겠다. 사신이 바친 물건은 아직 무역할 값을 맞추지 않았고 일도 혼란스러우므로, 곧 처리하지 못하였다. 두목을 보려 한 일은, 등록(謄錄)에 기록되어 있으니 어찌 환시를 가까이하여 그 말을 따랐을 리가 있겠는가."
하였다.

-----

○臺諫啓曰: "副使今日發還, 上使之留, 專爲貿易, 貿易之事, 不可少緩。 且進上之物, 【上使事見昨日。】 亦當促令刻期, 以定其價, 後天使未來之前, 使得發還。 皇帝賻贈及使臣所進之物, 當付諸有司, 以快群疑。 且聞昨日, 欲親見進上齎持頭目, 以政院之啓, 停之云。 人君擧動雖小, 不可輕易, 當問禮官以定之。 誰爲殿下, 畫此過擧? 此必宦寺, 妄引故例, 以誤殿下, 不勝痛心。 請速命下其人于禁府而推之。" 答曰: "賻贈, 乃欽賜之物, 大妃殿進上, 不可不爲, 予當斟酌處之。 使臣所進之物, 時不市準, 事亦紛擾, 未卽處置耳。 欲見頭目事, 著在謄錄矣, 豈有親宦侍, 以從其言之理乎?"

=====

인종실록 2권, 인종 1년 5월 5일 병인 4번째기사 1545년 명 가정(嘉靖) 24년
유인숙을 이조 판서로 삼다


유인숙을 이조 판서로 삼았다. 【이조의 전 판서 신광한이 반송(伴送)하는 일로 또 외방(外方)에 나갔는데, 그 벼슬을 굳이 사퇴하기를 ‘전조(銓曹)의 장관(長官)을 오래 비워둘 수 없습니다.’ 하였으므로, 상이 갈라고 명하였다.】 유인숙이 아뢰기를,
"소신(小臣)은 성품이 본디 용렬하고 학식도 없으며 근래 병이 많아서 점점 몸이 쇠약해지고 정신이 혼미해져 일을 처리할 수 없는데, 더구나 전형하는 중요한 지위에 어찌 함부로 있을 수 있겠습니까. 전에 이 벼슬에 있을 때도 조정의 일에 익숙하지 못하다 하여 갈리게 되었었으니 이제 다시 재직할 수 없습니다. 빨리 개정하소서."
하니, 답하기를,
"사퇴하는 뜻은 알았다. 그러나 전조가 어찌 우연하게 주의(注擬)하였겠는가. 나도 생각한 바가 없는 것이 아니다. 전일에 이조 판서가 된 것은 실로 성감(聖鑑)이 가려 뽑으신 바인데, 하물며 지금에 어찌 다시 할 수 없겠는가. 사퇴하지 말라."
하고, 정청(政廳)에 전교하기를,
"이제 예조 판서의 의망(擬望)을 보면, 신광한은 먼 곳에 갔고, 허자(許磁)는 병이 있고, 임백령(林百齡)은 전곡(錢穀)을 맡은 중요한 직임인데 바로 중국 사신을 접대하는 일이 있는 때를 당하였으므로 결코 개정할 수 없다. 윤개(尹漑)만이 2품(品)이 된 지 이미 오래고 예(禮)를 알 것이므로, 특별히 윤개를 예조 판서로 삼는다. 또 권벌(權橃)을 우찬성(右贊成)으로, 정옥형(丁玉亨)을 좌참찬(左參贊)으로 삼도록 하라."
하였다. 권벌을 의정부 우찬성으로, 정옥형을 의정부 좌참찬으로, 윤개를 예조 판서로, 신광한을 홍문관 대제학·예문관 대제학으로, 민제인(閔齊仁)을 형조 참판으로 삼았다.

-----

○以柳仁淑爲吏曹判書。 【吏曹前判書申光漢, 以伴送事又出外, 固辭其職曰: "不可久曠銓曹長官。" 上命遞。】 仁淑啓曰: "小臣性本庸劣, 又無學識, 近來多病, 漸入衰耗茫昧之境, 不能治事, 況銓衡重地, 豈堪冒處乎? 前爲此職, 以未諳朝廷之事, 至於見遞, 今不可更忝。 請亟改之。" 答曰: "辭意已知之。 然銓曹豈偶爾而注擬乎? 予亦非無所計也。 前日之爲吏判, 實聖鑑所曾簡閱, 況在今, 豈不可復爲乎? 勿辭。" 傳于政廳曰: "今觀禮曹判書之望, 則申光漢遠行, 許磁有病, 林百齡以錢穀重任, 正當天使事務之時, 決不可改。 獨尹漑爲二品旣久, 亦必知禮, 故特以尹漑爲之。 且以權橃爲右贊成, 丁玉亨爲左參贊可也。" 以權橃爲議政府右贊成, 丁玉亨爲議政府左參贊, 尹漑爲禮曹判書, 申光漢爲弘文館大提學、藝文館大提學, 閔齊仁爲刑曹參判。

=====

인종실록 2권, 인종 1년 5월 5일 병인 5번째기사 1545년 명 가정(嘉靖) 24년
태백이 주현하다


태백이 주현하였다.

-----

○太白晝見。

=====

인종실록 2권, 인종 1년 5월 6일 정묘 1번째기사 1545년 명 가정(嘉靖) 24년
우찬성 권벌이 체직을 청하다


우찬성 권벌이 아뢰기를,
"소신(小臣)은 시골에서 나고 자라 스승과 벗에게 배우고 물은 힘이 없는 데다가 총명이 날로 줄어 가고 늙어서 더욱 정신이 어둡고 몸이 쇠약합니다. 선왕 때에 외람되게 정 2품에 올라 늘 황공한 마음을 품고 있었는데, 더구나 이 1품의 홍화(弘化) 하는 지위가 어찌 신이 감당할 수 있는 곳이겠습니까. 재능을 헤아리지 않고 등용하는 것도 국가의 복이 아니니, 이제 신정(新政)의 처음을 당하여 더욱이 마땅한 사람을 가려서 맡겨야 할 것입니다. 신처럼 어리석은 자는 결코 구차하게 재직할 수 없으니, 빨리 체직시켜 주소서."
하니, 답하기를,
"대행 성상(大行聖上)께서 어찌 범연하게 생각하여 하셨겠으며, 나도 어찌 물정에서 본 것이 없겠는가. 사퇴하지 말라."
하였다.

-----

○丁卯/右贊成權橃啓曰: "小臣生長鄕村, 無師友學問之力, 加以聰明日減, 老益昏耗。 先王朝, 濫授正二品, 每懷惶恐, 況此一品弘化之地, 豈臣所能堪處乎? 用不量器, 亦非國家之福, 今當新政之初, 尤宜擇其人而任之。 如臣鹵莾, 決不可苟忝, 請亟遞。" 答曰: "大行聖上, 豈偶爾計而爲之, 予亦豈無所見於物情? 勿辭。"

=====

인종실록 2권, 인종 1년 5월 6일 정묘 2번째기사 1545년 명 가정(嘉靖) 24년
간원이 함경 감사 이청을 탄핵하다


간원이 아뢰기를,
"함경 감사(咸鏡監司) 이청(李淸)은 성품이 본디 사정에 어두워서 일을 처리하지 못하여 정령(政令)이 전도되게 하였으며 또 비루한 일이 많으므로 한 방면의 중요한 직임에 맞지 않으니, 파면하소서. 양계(兩界)403) 는 다른 도와 같지 않아서 이웃 나라와 경계가 접해 있으므로 예전부터 늘 신중히 선임해 왔으니, 염간(廉簡)한 사람을 가려서 차출하소서."
하니, 답하기를,
"이청의 일은, 유식한 재상인데 어찌 그러하겠는가. 전도되고 비루한 잘못을 상세히 안 뒤에 처리하고자 한다."
하였다.

사신은 논한다. 상의 눈이 환히 살피는 아래에서는 모든 실정이 숨겨질 수 없는 것이다. 중한 논박을 현저하게 받으면 재상이라도 용서할 수 없다는 것을 어찌 모르겠는가마는, 반드시 상세히 안 뒤에 처리하고자 하였으니, 역시 여러 사람이 미워하더라도 반드시 살펴서 가볍게 사람을 버리지 않으려는 뜻이다.

-----

○諫院啓曰: "咸鏡監司李淸, 性本迂闊, 不能治事, 政令顚倒, 又多鄙陋之事, 不合方面重任, 請罷。 兩界非如他道之比, 境接異俗, 自古選任常重, 請擇差廉簡之人。" 答曰: "李淸事, 有識宰相, 豈其然耶? 其顚倒鄙陋之失, 欲詳知而後處之。"

【史臣曰: "睿鑑所照, 群情莫逃。 豈不知顯被重駁, 則雖宰相不可容貸, 而必欲詳知然後處之, 亦衆惡必察, 不輕棄人之意也。"】

=====

인종실록 2권, 인종 1년 5월 6일 정묘 3번째기사 1545년 명 가정(嘉靖) 24년
태백이 나타나다


오시(午時)에 태백이 사지(巳地)에 나타났다.

-----

○午時, 太白見於巳地。

=====

인종실록 2권, 인종 1년 5월 7일 무진 1번째기사 1545년 명 가정(嘉靖) 24년
예조 판서 윤개가 사퇴를 청하다


예조 판서 윤개가 사퇴하면서 아뢰기를,
"신은 성품이 본디 용렬하고 학식도 없는데, 선왕 때에 요행히 급제하여 벼슬을 지낸 29년 동안에 외람되게 성택(聖澤)을 입어 점점 올라가 종 2품의 반열에 이르렀으나 조그만 도움도 없으므로 국사(國事)를 그르칠까 하는 염려만 절박하여 늘 위태하고 두려운 마음을 품어 왔습니다. 이제 특명을 받아 또 여기에 이르니, 자신을 돌아보아 어찌할 바를 몰라서 더욱 더 황공합니다. 한 사람의 진퇴는 관계되는 바가 가볍지 않은데, 그 사람의 재능을 헤아리지 않고서 중요한 직임을 맡기면, 어진 사람만이 맥이 풀릴 뿐 아니라 나라의 일도 장차 날로 그릇될 것입니다. 더구나 신정(新政)의 처음을 당하여 온 나라 안의 신민이 잘 다스려지기를 우러러 바라고 조정에는 학식과 재능이 있는 자도 적다고 할 수 없는데, 특별한 은명(恩命)이 먼저 신에게 미쳤으니, 어찌 소신(小臣)이 함부로 자리에 있기를 어렵게 여길 뿐이겠습니까. 성상의 인물의 현우(賢愚)를 알아보시는 명철(明哲)에 흠이 있게 될까 매우 염려됩니다. 빨리 성명(成命)을 거두고 감당할 만한 사람을 가려서 제수하소서. 그러면 국가가 다행하겠습니다."
하니, 전교하기를,
"경은 벼슬을 지낸 지 이미 오래 되어 조정의 예문에 익숙하니, 참으로 예관(禮官)에 맞는다. 내가 어찌 범연히 생각하였겠는가. 사퇴하지 말라."

-----

○戊辰/禮曹判書尹漑辭免啓曰: "臣性本庸劣, 又無學識, 先王朝僥倖科第, 歷仕二十九年, 濫蒙聖澤, 馴至從二品之列, 而少無涓埃之補, 徒切覆餗之慮, 常懷危懼。 今承特命, 又至於此, 撫躬罔措, 益增惶恐。 一人進退, 所關非輕, 不量其人器, 以委重任, 則非徒賢人之解體, 而國事將日非矣。 況當新政之初, 擧國臣民, 望治顒顒, 朝廷之上, 有學識才能者, 亦不可謂之鮮矣, 而特有恩命, 先及於臣, 豈但小臣自以冒處爲難? 深恐有累於聖上知人之明。 請亟收成命, 仍擇可當之人而授之, 則國家幸甚。" 傳曰: "卿歷仕旣久, 諳練朝章, 端合禮官。 予豈偶爾計乎? 勿辭。"

=====

인종실록 2권, 인종 1년 5월 7일 무진 2번째기사 1545년 명 가정(嘉靖) 24년
간원이 이청의 일을 아뢰다


간원이 이청의 일을 아뢰었으나 윤허하지 않았다.

-----

○諫院啓李淸事, 不允。

=====

인종실록 2권, 인종 1년 5월 7일 무진 3번째기사 1545년 명 가정(嘉靖) 24년
태백이 나타나다


오시에 태백이 사지에 나타났다. 미시부터 신시까지 햇무리가 졌다.

-----

○午時, 太白見於巳地。 自未至申, 日微暈。

=====

인종실록 2권, 인종 1년 5월 8일 기사 1번째기사 1545년 명 가정(嘉靖) 24년
상이 태평관에서 상마연을 거행하다


상이 태평관에 거둥하여 친히 상마연(上馬宴)을 거행하였다.

-----

○己巳/上幸太平館, 親行上馬宴。

=====

인종실록 2권, 인종 1년 5월 8일 기사 2번째기사 1545년 명 가정(嘉靖) 24년
우부승지 송세형이 사신이 요구한 물건에 대해 아뢰다


상이 어실(御室)에 들어가 쉬고 있는데, 우부승지 송세형이 아뢰기를,
"중국 사신이 요구한 물건 【가죽·비단·동은(銅銀)·안마(鞍馬) 및 의류·식기 용품 따위가 이루 셀 수 없이 많았다.】 을 단자(單子)에 써서 친히 가서 바쳤더니, 중국 사신이 그 수량을 가리키며 마음에 매우 부족하게 여기며 말하기를 ‘이 물건들은 모두 모자라니 도로 가져가도록 하라.’ 하고 물리쳐 받지 않으니, 어떻게 해야 하겠습니까?"
하니, 상이 단자를 들여오라고 명하여 그 물건의 수량을 살피고 나서 송세형에게 전교하기를,
"이 증급단자(贈給單子)를 보면 모든 물건 중에 수량을 줄인 것이 혹 많기도 하니 마땅히 그 욕심에 차지 않을 것이다. 다시 수량을 더하여 마련하여 주도록 하라. 또, 임시 변통의 말로 사과하여 그의 노여움을 더하지 않게 하는 것이 좋겠다."
하고, 곧 예조 판서 윤개를 명소(命召)하여 의논하게 하였다. 윤개가 곧 의논하여 아뢰기를,
"이제 중국 사신에게 말하기를 ‘조사(詔使)가 여러번 폐방(弊邦)에 오기는 하였으나, 사례감 근시 노공(司禮監近侍老公) 【 곽사(郭使)가 사례감 태감(司禮監太監)이므로 이렇게 말한 것이다.】 은 이전에 온 적이 없었거니와, 고자(孤子)가 비로소 뵐 수 있어 천안(天顔)404) 을 뵌 듯하니, 분부를 받들려는 마음이 어찌 끝이 있겠는가마는, 폐방은 바다 구석에 치우쳐 있어 나라가 작고 백성이 가난하며 토산물도 적으므로, 대인(大人)을 위하여 힘을 다하여 정성을 나타냈으나 일이 마음과 같이 되지 않았다. 그렇지 않다면 어찌 존교(尊敎)를 기다리겠는가. 본토에서 나는 물건이 아니면 구할 길이 없고 변변치 못한 토산물은 저축된 것이 넉넉하지 못하며 유사(有司)도 점검을 잘못하여 곧 한꺼번에 응하지 못하니, 부끄러움과 두려움을 견딜수 없다. 고자(孤子)가 받은 것이 매우 많고 【진상한 물건이 있기 때문에 이렇게 말한 것이다.】 승지·내시·통사 등도 여러번 존혜(尊惠)를 받았으니, 후의에 매우 감사한다.’ 해야 하겠습니다. 이렇게 임시로 변통하는 말을 하면, 그 마음을 위로하여 기쁘게 할 수가 있을 것입니다."
하니, 전교하기를,
"의논한 것이 바로 내 뜻에 맞는다."
하고, 드디어 송세형을 시켜 다시 단자를 가지고 가서 수량을 더한 것을 보이고 아울러 이 의논대로 말하게 하였더니, 사신이 기뻐하며 말하기를,
"귀국에 바야흐로 일이 많으니 나도 어찌 폐단이 있을 줄 모르겠습니까. 다만 우리 북경에 들어가면 으레 좌우에서 요구하는 것이 있으므로 이렇게 번거롭게 하였는데 잇달아 낱낱이 응하여 주시니 더욱이 감사하여 백배(百拜)합니다."
하고, 곧 채단(彩緞) 약간을 송세형에게 주었다. 송세형이 복명(復命)하고, 뒤이어 아뢰기를,
"중국 사신이 주는 것을 신이 의리상 받을 수 없다는 것을 잘 알아 굳이 사양하였으나 듣지 않았으므로 마지못하여 받아 왔으니, 지극히 황공합니다."
하니, 전교하기를,
"사람이 정으로 주는 것을 어찌 굳이 물리치겠는가. 이는 해로울 것이 없다."
하였다.

-----

○上入御室方就歇, 右副承旨宋世珩啓曰: "臣以天使求請之物, 【如皮幣、銅銀、鞍馬、服食、器用之類, 不可勝數。】 書諸單子, 親往呈之, 則使指點其數, 心甚少之曰: ‘此物箇箇不足, 還可持去。’, 退而不受, 將何以處之?" 上命入單子, 閱其物數了, 仍傳于世珩曰: "觀此贈給單子, 則凡物有減數者或多, 宜未滿其欲也。 更可加數磨鍊以給之。 且設爲權辭而致謝焉, 毋使增彼之怒則幸矣。" 卽命召禮曹判書尹漑議之, 漑乃議啓曰: "今當說于天使曰: ‘詔使雖屢臨弊邦, 而司禮監近侍老公, 【郭使乃司禮監太監故云。】 前此不曾來矣。 孤子始得拜見, 怳拜天顔, 其欲承奉之心, 寧有紀極? 而弊邦僻在海隅, 國小民貧, 地産亦薄, 爲大人竭力表誠, 而事不如心。 不然則何待尊敎? 非本土所産之物, 得之無由, 不腆土産之物, 所儲不敷, 有司亦失於點檢, 未卽一齊答應, 不勝愧懼。 孤子蒙賜甚多, 【有進上物件故云。】 承旨、內侍、通事等亦屢蒙尊惠, 深謝厚意。 如是爲之權辭, 則足以慰悅其心。" 傳曰: "所議正合予意。" 遂令世珩, 更將單子去, 以示其加數, 而幷以此議道之, 則使喜曰: "貴國方多事, 俺亦豈不知有弊乎? 第以入我皇京, 例有左右之求索, 故如此煩瀆, 而連承一一應惠, 尤謝百拜。" 卽以彩段若干贈世珩。 世珩復命, 追啓曰: "天使所贈, 臣固知義不可受, 而强辭不聽, 不得已而受來, 至爲惶恐。" 傳曰: "人以情與之, 何敢却之? 是無傷也。"

=====

인종실록 2권, 인종 1년 5월 8일 기사 3번째기사 1545년 명 가정(嘉靖) 24년
상이 환궁하다


상이 환궁하였다.

-----

○上還宮。

=====

인종실록 2권, 인종 1년 5월 8일 기사 4번째기사 1545년 명 가정(嘉靖) 24년
간원이 이청의 일을 아뢰다


간원이 이청의 일을 아뢰었으나, 윤허하지 않았다.

-----

○諫院啓李淸事, 不允。

=====

인종실록 2권, 인종 1년 5월 9일 경오 1번째기사 1545년 명 가정(嘉靖) 24년
도승지 이명규가 중국 사신의 일을 보고하다


도승지 이명규가 벽제역(碧蹄驛)으로부터 와서 복명하기를, 【뒤에 오는 중국 사신인 사례감 태감(司禮監太監) 장봉(張奉)과 내관감 태감(內官監太監) 오유(吳猷)가 왕을 봉하기 위해 조서(詔書)를 받들고 왔는데, 곽 사신(郭使臣)이 돌아간 뒤에 국도(國都)에 들어오려고 아직 벽제에 있으므로, 상이 특별히 이명규를 보내어 가서 동정을 살피게 하였다.】
"양사(兩使)에게 문안하니, 부사(副使)는 치사(致謝)하였으나, 상사(上使)는 치사하지 않을 뿐이 아니라 도리어 성난 얼굴로 말하기를 ‘그대의 나라는 후의로 곽 태감(郭太監)을 대우하지 않고, 저자를 열어 물건을 바꾸는 일로 말하면 조금도 너그럽게 대하지 않고 오히려 억눌렀으니, 이것이 무슨 일인가?’ 하였습니다. 이렇게 말한 것이 두세 번인데, 신이 통사 최세영(崔世瀛)을 통하여 그 까닭을 탐문하였더니, 중국 사신의 뜻이 지나온 여러 곳에서 번번이 주는 물건이 없으므로 늘 불평을 품었는데, 중도에 이르러 곽 태감의 앞서 떠난 두목을 만난 뒤에 그 노여움이 더욱 대단해졌다 합니다.【 곽사(郭使)가 돌아가려 할 때에 먼저 두목들을 보내어 강자(杠子)405) 를 거느리고 가게 하였는데, 길에서 장·오 두 사신을 만나서 우리 나라가 중국 사신을 후하게 대접하지 않았다고 진소(陳訴)하였다.】 또, 안주(安州)부터 벽제까지 길을 곱잡아 재촉하여 가고 두목들이 또 여(轝)를 메는 군사에게 매를 치므로, 일로(一路)의 역마(驛馬)가 다 지쳐 쓰러질 뿐이 아니라 군인으로서 길에서 죽은 자도 많이 있다 합니다."
하니, 전교하기를,
"내가 처음 즉위하여 어찌 국가의 모든 일을 알겠는가. 조정이 반드시 유의하여 조치하리라고 늘 생각하였는데, 도리어 이렇게 되었구나. 말이 쓰러지고 사람이 죽어 일이 매우 참혹하니, 내가 참으로 놀랍고 마음 아프다. 또, 두목의 진소와 중국 사신 【곧 장봉이다.】 의 분노는 다 아랫사람이 사고 파는 따위의 일에서 나왔으니, 반드시 담당 관원이 심상히 여기고 살피지 않아서 그러하였을 것이다. 저자를 열 때에 참여하여 살핀 인원을 모두 먼저 파면하고 곧 의금부에 내리라."
하였다.

-----

○庚午/都承旨李名珪, 自碧蹄驛來復命 【後運天使司禮監太監張奉、內官監太監吳猷, 爲封王奉詔來, 期以郭天使回程後入國都, 時留在碧蹄, 故上特遣名珪, 往候動止。】 曰: "問安于兩天使, 副使則致謝, 上使則不惟不致謝, 而反有怒色曰: ‘爾國不以厚意待郭太監, 至如開市通貨, 略不寬暇, 猶使之抑勒, 此何樣事耶?’ 如是發言者再三。 臣因通事崔世瀛, 探問其由, 則使之意, 以所過諸處, 無一一贈物, 故常懷不平, 及其中路, 逢見郭太監先行頭目後, 尤盛其怒。 【郭使將還, 先遣頭目輩, 領杠子去, 路逢張、吳兩使, 以本國不厚接中朝使之言, 訴之。】 且自安州至碧蹄, 倍道促行, 頭目等又加鞭扑于擔轝之軍, 非徒一路驛馬皆困仆, 而凡軍人途斃者, 亦多有之云。" 傳曰: "予初立, 豈知國家之凡事? 常以爲朝廷必加意措置, 而反至此耶? 馬仆人斃, 事甚慘酷, 予實驚痛。 且頭目之訴、天使之怒, 【卽張奉。】 皆出於下人貿賣等事, 必該掌官以爲尋常, 不致察而然也。 開市時參看人員, 幷先罷, 卽下義禁府。"

=====

인종실록 2권, 인종 1년 5월 10일 신미 1번째기사 1545년 명 가정(嘉靖) 24년
상이 사신의 전별연을 거행하다


상이 모화관(慕華館)에 거둥하여 친히 곽 사신의 전별연(餞別宴)을 거행하였다. 상이 관(館)의 서쪽에 있는 작은 막차(幕次)에 머물러 쉬다가, 사신이 왔다는 말을 듣고 곧 대문 밖에 나가 맞이하고, 서로 읍양(揖讓)하며 들어가 대청(大廳)에 이르렀다. 사신이 절하고 사례하기를,
"여러 번 상사(賞賜)를 받은 것이 백붕(百朋)406) 뿐이 아니니, 마음에 새겨 느낀 것이 어찌 끝이 있겠습니까."
하니, 상이 답배(答拜)하고 말하기를,
"모두가 하치않은 물건인데, 무슨 사례할 것이 있겠습니까."
하고, 각각 자리에 앉아 차를 마신 다음 상이 행주(行酒)하기를 청하니, 사신이 말하기를,
"전하께서 노동하실 것이 염려됩니다."
하니, 상이 말하기를,
"오늘은 전별하는 잔치인데, 감히 술 한 잔으로 정성을 보이지 않을 수 있겠습니까."
하였다. 사신이 명대로 따르고, 이어서 청하기를,
"거느렸던 통사 차윤성(車允成)·최세협(崔世協)은 다 그 공로에 보답하지 않을 수 없고, 이화종(李和宗)도 본디 서로 친한 사이인데 공로는 훨씬 더하므로, 승직(陞職)시키기를 바랍니다. 번거롭게 여기지 말고 제 간청을 들어 주소서."
하니, 상이 말하기를,
"사람을 조정에서 벼슬시키는 것은 뭇사람과 함께 한다는 옛사람이 한 말은 반드시 그 만한 까닭이 있을 것입니다. 내가 어찌 혼자 마음대로 하겠습니까. 명하더라도 방계(防啓)할 듯합니다."
하였다. 사신이 말하기를,
"상벌(賞罰)은 군주가 결단하는 것인데 누가 감히 막겠습니까."
하니, 상이 마지못하여 삼공(三公)에게 수의(收議)하라고 명하였다. 영의정 윤인경, 우의정 성세창이 의논하여 아뢰기를,
"중국 사신의 청은 으레 따랐으니 이미 따르겠다고 하였으면 고칠 수 없습니다. 차윤성·최세협은 다만 본사(本司) 【 사역원(司譯院).】 의 준직(準職)을 주어야 하겠고 이화종은 선왕 때부터 중국에서 공을 세운 것이 많고 술업(術業)에도 정통하다 하니, 이제 가자(加資)하더라도 무방할 듯합니다."
하니, 상이 그 의논대로 시행하고, 이어서 전교하기를,
"전에 장 사신(張使臣) 【곧 먼저 간 행차의 사신 장승헌(張承憲)이다.】 이 떠나던 날에도 박청(朴菁)을 가자할 것을 간절히 말하였는데, 내가 내내 잊지 않고 있다. 그를 증질(增秩)하도록 하라."
하였다. 잠시 후에 흐리고 비가 내리다가 곧 개어 햇빛이 나려 하자, 중국 사신이 갈길이 바쁘다고 술을 그만두기를 청하여 두세 번에 이르니, 상이 굳이 권하기 어려워서 마지못하여 따랐다. 예(禮)가 파하고 나서 상이 고하기를,
"성천자(聖天子)의 총명(寵命)이 아니면 어찌 사례감 노공(司禮監老公)을 뵐 수 있었겠습니까. 황제의 은혜가 그지없음에 더욱 감격합니다."
하니, 사신이 말하기를,
"매우 감사합니다."
하고, 드디어 서로 읍양하며 나갔다. 대문 밖에 이르러, 상이 또 고하기를,
"오늘 헤어진 뒤에는 다시 만날 길이 없으니, 유달리 서운함을 견딜 수 없습니다. 몹시 더운 먼 길에 탈 없이 잘 돌아가십시오."
하니, 사신이 말하기를,
"어리석은 저를 이렇게까지 말씀하시니, 더욱이 감사합니다."
하고, 드디어 작별하고 떠났다.

-----

○辛未/上幸慕華館, 親行郭天使餞宴。 上止于館之西小次歇焉, 聞天使至, 卽出大門外迎之, 相與揖讓而入, 至大廳, 使拜而謝曰: "累承賞賜, 不啻百朋, 銘感曷極?" 上答拜曰: "都是薄物, 何謝之有?" 各就坐啜茶畢, 上請行酒, 使曰: "恐殿下勞動。" 上曰: "今日乃離亭之宴, 敢不以一杯, 更達微誠乎?" 使依命, 仍請曰: "所率通事車允成、崔世協, 皆不可不報其功勞, 李和宗亦素所相善, 而功則倍之, 故欲令陞職。 幸殿下勿以爲煩, 曲從鄙懇。" 上曰: "爵人於朝, 與衆共之, 古人所云, 必有以也。 我豈可獨擅? 雖命之, 恐防啓也。" 使曰: "賞罰, 人君所制, 夫誰敢沮之?" 上不得已, 命收議于三公。 領議政尹仁鏡、右議政成世昌同議啓曰: "天使之請, 例必從之, 旣曰從之, 則又不可改也。 車允成、崔世恊, 只可以本司 【司譯院】 準職授之, 李和宗則自先朝, 多有所建功於中原, 而術業亦云精通, 今雖加資, 似或無妨。" 上依施其議, 仍傳曰: "前者張天使發還之日, 【卽先運天使張承憲。】 亦以朴菁加資事, 懃懇言之, 予嘗不忘于懷矣。 幷此增秩可也。" 俄而陰雨乍晴, 日色將開, 天使以行忙, 請止酒, 至于再三, 上難於强勸, 亦不得已而從之。 禮旣罷, 上告曰: "不是聖天子之寵命, 那能得見司禮監老公? 益感皇恩之罔極。" 使曰: "多謝" 遂與揖讓而出, 至大門外, 上又告曰: "今日別後, 再逢無由, 殊不堪悠悠悵悵。 酷暑長途, 好歸去無恙。" 使曰: "不揆庸鄙, 言及於此, 尤謝。" 遂辭去。

=====

인종실록 2권, 인종 1년 5월 10일 신미 2번째기사 1545년 명 가정(嘉靖) 24년
상이 환궁하다


상이 환궁하였다.

-----

○上還宮。

=====

인종실록 2권, 인종 1년 5월 10일 신미 3번째기사 1545년 명 가정(嘉靖) 24년
대간이 무역하는 일을 맡은 관원들을 탄핵하다


대간이 아뢰기를,
"중국 사신의 두목의 물건을 감독하여 무역하는 일을 맡은 관원을 어제 명하여 먼저 파면하고 뒤에 추국하게 하셨습니다. 무릇 옥사(獄事)는 추국하여 정상을 알아내어 죄를 정해야만 애매하게 마구 당하는 자가 없을 것입니다. 그 일을 맡은 관원들 【 호조 좌랑(戶曹佐郞) 김영세(金英世), 공조 좌랑(工曹佐郞) 박규(朴葵)·유강(兪絳)·노경린(盧慶麟), 평시서 영(平市署令) 최숙(崔璹), 봉사(奉事) 박형(朴珩).】 은 이미 의금부에 내려서 추국하도록 했으니 그 죄가 있어서이긴 하나 먼저 파면하고 뒤에 추국하는 것은 근래의 폐습으로서 지극히 아름답지 않습니다. 이 폐단이 없어지지 않으면, 엄중한 견책 아래에 반드시 정도에 지나친 일이 있을 것입니다. 이미 추고한 뒤에 일이 사실과 틀려서 도로 그 벼슬을 회복한다면 정령(政令)이 떳떳하지 않을 것이고, 그 떳떳하지 않을 것을 꺼려서 그대로 죄준다면 위에는 나쁜 줄 알면서도 그대로 행한 잘못이 있고 아래에는 부당하게 당하는 억울함이 있을 것이니, 아직 먼저 파면하지 말고 추국을 끝내어 그 실정을 안 뒤에 처치하소서.
이화종은 중국 사신의 청에 따라 가선 대부(嘉善大夫)를 특별히 제수하라는 명이 계셨으나, 중한 작명(爵命)을 어찌 중국 사신의 사사로운 청에 따라 가자(加資)할 수 있겠습니까. 이런 꼬투리가 한번 열리면, 역관(譯官)의 무리가 힘써 그들의 뜻을 기쁘게 하려고 무슨 짓이든 다하여 제 사사로운 욕심을 성취시킬 것이니, 뒤폐단이 그지없을 것입니다. 뒤에 오는 중국 사신이 이 말을 들으면 또한 반드시 청하는 것이 있을 것인데, 어찌 죄다 따를 수 있겠습니까. 빨리 성명(成命)을 거두소서."
하고, 간원이 아뢰기를,
"이청(李淸)의 일은, 신들이 여러날 논집(論執)하여도 아직 윤허를 받지 못하였으니 지극히 온편하지 못합니다. 이청은 한 방면의 중요한 직임을 받았는데, 사람의 죄를 다스릴 때에 경중이 맞지 않고, 호령을 낼 때에 완급(緩急)의 적절함을 잃으며 부녀자의 말을 치우치게 믿어서 뇌물에 따라 사람의 죄를 가감(加減)하고, 어육(魚肉)같은 하치않은 물건까지도 서울로 실어 날라 팔아서 이익을 취하니, 전도되고 비루한 것이 이보다 클 수 없습니다. 이런 일이 가족에게서 나왔더라도 그것이 폐단을 끼치게 되는 것은 마찬가지이니, 어찌 하루라도 그 벼슬에 그대로 있을 수 있겠습니까. 망설이지 말고 빨리 파면하소서."
하니, 답하기를,
"곽사(郭使)의 두목이 물건을 무역할 때에 그 값으로 받은 물건이 모자라므로 성내었고, 뒤에 온 중국 사신이 노한 것도 반드시 그 때문에 번졌을 것이다. 이미 금부에 내리고 또 먼저 파면하라고 명하였는데, 나도 그것이 경솔하게 한 것인 줄 아나, 관계되는 바가 지극히 중대하고 이미 먼저 파면하였으니, 이제 뒤미처 고칠 수 없다. 이화종의 일은, 중국 사신의 청을 식언(食言)할 수 없는 데다가 더구나 나이가 늙고 오래 벼슬한 사람인데, 이제 이 가자를 올려 주는 것이 어찌 놀랍고 괴이하기에 감히 이런 말이 있는가. 이청의 일은, 지극히 마땅하지 않으나 파직은 지나친 듯하니, 체차(遞差)하도록 하라."
하였다.

-----

○臺諫啓曰: "天使頭目物貨監貿該掌官, 昨命先罷後推。 凡獄事, 推鞫得情而定罪, 然後無暗昧橫被者。 該掌官等, 【戶曹佐郞金英世、工曹佐郞朴葵ㆍ兪絳ㆍ盧慶麟, 平市署令崔璹、奉事朴珩。】 旣下義禁府推之, 則自有其罪, 先罷後推, 近來弊習, 至爲不美。 此弊不祛, 則嚴譴之下, 必有過當之事。 旣推之後, 事若不實, 還復其職, 則政令無常, 惡其無常, 仍而罪之, 則上有遂非之失, 下有橫罹之冤, 請姑勿先罷, 畢推而知其實然後處之。 李和宗, 以天使之請, 有特授嘉善之命, 爵命之重, 豈可以天使之私請加之乎? 此端一開, 譯官之徒, 務悅其意, 無所不至, 以濟其私欲, 後弊無窮。 後天使聞此, 則亦必有請, 其可盡從乎? 請亟收成命。" 諫院啓曰: "李淸事, 臣等累日論執, 尙未蒙允, 至爲未便。 淸受方面重任, 治人之罪, 輕重不中, 出令之際, 緩急失宜, 偏信婦言, 以貨賄出入人罪, 雖魚肉微物, 載輸京城, 販鬻取利, 顚倒鄙陋, 莫大於此。 此事雖或出於家屬, 其爲貽弊則一也, 豈可一日仍在其職乎? 請勿留難, 速罷。" 答曰: "郭使頭目, 於物貨貿易時, 以其價物不足故發怒, 而後天使之怒, 亦必由是漸矣。 旣下禁府, 又命先罷, 予亦固知其輕率爲之, 而所關極重, 已爲先罷, 今不可追改。 李和宗事, 天使之請, 不可食言, 況年老久仕之人, 今陞此加, 豈其驚怪, 而乃敢有言耶? 李淸事, 至爲不當, 然罷職似過, 遞差可也。"

=====

인종실록 2권, 인종 1년 5월 11일 임신 1번째기사 1545년 명 가정(嘉靖) 24년
상이 모화관에 거둥하여 중국 사신을 맞이하다


상이 모화관에 거둥하였다가, 중국 사신이 이르니 【사례감 태감(司禮監太監) 장봉(張奉)·내관감 태감(內官監太監) 오유(吳猷)가 왕을 봉하는 조명(詔命) 때문에 사명을 받들고 왔다.】 상이 먼저 환궁하여 근정전(勤政殿)의 서계(西階) 아래에 있는 작은 악차(幄次)에 머물러 기다렸다. 중국 사신이 대궐에 들어올 때에 용정(龍亭) 【용정 안에 조칙(詔勅)이 안치되었다.】 이 전도(前導)하였는데, 상이 서계 아래에 있는 지영위(祗迎位)에 나가 서서 국궁(鞠躬)하였다. 중국 사신이 전상(殿上)에 올라와 바야흐로 반조(頒詔) 【조서(詔書)는 다음과 같다."봉천 승운 황제(奉天承運皇帝)는 조(詔)한다. 짐(朕)은 하늘의 명명(明命)을 받들어 천하를 다스림에 있어 서정(庶政)에 하는 것은 반드시 모두 구장(舊章)에 따라, 봉작(封爵)을 내리는 법에 있어서도 해내(海內)·해외(海外)의 차이를 둔 적이 없다. 죽은 조선 국왕 성휘(姓諱)는 전에 세작(世爵)을 받아 동방을 번수(藩守)하여 조공을 성실히 닦아 온 지 3기(紀)인데, 요즈음 배신(陪臣)이 부음(訃音)을 고하고 예부(禮部)가 습봉(襲封)을 청하였다. 그래서 작토(爵土)는 속한 바가 있어야 하므로, 이제 왕의 아들 휘(諱)를 조선 국왕으로 봉하여 뒤이어 국정(國政)을 맡게 한다. 본국(本國)의 모든 신민은 교령(敎令)을 받들어 왕을 도와 자신을 닦고 행실을 삼가서 우리 왕법(王法)을 따라 강토(疆土)를 화평하게 하여 능히 선대의 유업(遺業)을 이으면, 태평의 기쁨을 함께 누릴 것이다. 그러므로 이에 조시(詔示)하여 모두 알게 한다."】 할 때에 상이 백관(百官)을 거느리고 봉조(奉詔)하였다. 예가 끝나고서 도로 악차에 들어가 중국 사신이 물러나와 동계(東階) 위에 서기를 기다렸다가, 상이 서계로 해서 올라가 서로 읍양(揖讓)하며 전(殿)의 복판으로 들어갔다. 상이 고하기를,
"조정이 소방(小邦)을 우대하여 부왕이 살아 계실 때에도 은혜를 받은 것이 많았는데, 이제 훙서(薨逝)하셨어도 사신을 보내어 조제(弔祭)하고 또 고자(孤子)의 몸에 특별히 책봉하여 고명(誥命)하시니, 황제의 은혜가 거듭 많아 애감(哀感)이 그지없습니다."
하니, 양사(兩使)가 말하기를,
"조정에서 늘 동방에 어진 임금이 있다 하였는데, 갑자기 훙서를 당하여 부음을 듣고 놀라움과 슬품이 여느 일보다 훨씬 더하여 특별히 우리를 보내서 왔습니다."
하였다. 다례(茶禮)를 거행하고 나서 양사가 사관(舍館)에 물러가 쉬겠다고 청하자 상이 머무르기를 권했으나 되지 않아서 말하기를,
"대인(大人)이 먼저 가시면 고자가 뒤따라 가서 다시 만나겠습니다."
하니, 부사(副使)가 말하기를,
"옥체가 노고를 더하실까 염려됩니다."
하고, 정사(正使)는 말하기를,
"이것이 예입니다."
하고는 드디어 나갔다. 상이 태평관(太平館)에 거둥하여 친히 하마연(下馬宴)을 거행하였다. 잔치가 준비되고 나서 상이 어실(御室)에서 나와 소련(小輦)을 타고 관(館)의 중문(中門)으로 내려가니, 양사가 이미 먼저 나와서 기다렸다. 이어서 서로 사양하며 연차(宴次)로 들어가 각각 자리에 앉아 차를 마시고 나서, 상이 먼저 행주(行酒)하고 양사도 각각 차례로 행주하였다. 술 마시기를 마치고 양사가 술을 그만두기를 청하여 말하기를,
"날씨가 몹시 덥고 전하께서 매우 피로하신데, 어찌하여 반드시 예(禮)를 완전히 해야만 하겠습니까. 이것으로도 어진 전하의 후의를 넉넉히 알 수 있습니다."
하니, 상이 말하기를,
"연석(宴席)에서 흠차 대인(欽差大人)을 처음으로 만났으므로 예를 가벼이 그만둘 수없으니, 다시 행주한 뒤에 그만두소서."
하였다. 양사가 명을 따르고, 드디어 그만두기를 굳이 청하자, 상이 마지못하여 작별하고 나가니, 양사가 뒤따라 나가 중문 밖에서 서로 읍하고 헤어졌다.

-----

○壬申/上幸慕華館, 天使至, 【司禮監太監張奉、內官監太監吳猷, 以封王詔命奉使來。】 上先還宮, 止于勤政殿西階下小幄次候之。 天使入闕, 龍亭前導, 【有詔勑置于龍亭中。】 上出立西階下祗迎位鞠躬。 天使上殿, 方頒詔,【"奉天承運皇帝詔曰: 朕奉天明命, 主宰寰宇, 凡推行乎庶政, 必卒循乎舊章, 其於錫封之典, 未嘗以海內外而有間焉。 故朝鮮國王姓諱, 往膺世爵, 藩守東方, 職貢各修, 粤逾三紀, 邇者陪臣告訃, 禮部以襲(對) 〔封〕請。 念玆爵土, 宜有攸屬, 今封王之世子諱, 爲朝鮮國王, 嗣理國政。 本國大小臣民, 其悉奉敎令以佐王, 修身謹行, 遵我王度, 輯寧疆境, 克紹先緖, 庶共享太平之休。 故玆詔示, 俾咸知悉。"】 上率百官奉詔。 禮畢, 還入幄次, 待天使退立於東階上, 上由西階陞進, 相與揖讓, 而入殿之中央。 上告曰: "朝廷優待小邦, 父王在世時, 曾亦受賜多矣, 今旣薨逝, 猶遣使弔祭。 又於孤子之身, 特冊封誥命, 皇恩稠疊, 哀感罔極。" 兩使曰: "朝廷常以爲東方有賢王, 事忽不諱, 聞諱驚悼, 有倍尋常, 特遣俺等來耳。" 旣行茶禮了, 兩使請退歇于舍館, 上勸留不得, 乃曰: "幸大人先往, 孤子當隨進更作會。" 副使曰: "恐玉體添勞。" 正使曰: "是禮也。" 遂辭出。 上幸大平館, 親行下馬宴。 宴旣設, 上自御室出乘小輦, 下于館之中門, 則兩使已先出待之矣。 仍與相讓而入于宴次, 各就坐啜茶畢, 上先行酒, 兩使亦各以次行之。 飮訖, 兩使請止酒曰: "天氣盛熱, 殿下大勞, 何必至於禮完? 此亦足見賢殿下厚意。" 上曰: "初會欽差大人于宴席, 禮不可輕罷, 請再行酒後罷之。" 兩使依命, 遂固請止之, 上不得已辭出, 兩使尾之, 乃於中門外, 相揖而罷。

=====

인종실록 2권, 인종 1년 5월 11일 임신 2번째기사 1545년 명 가정(嘉靖) 24년
상이 환궁하다


상이 환궁하였다.

-----

○上還宮。

=====

인종실록 2권, 인종 1년 5월 11일 임신 3번째기사 1545년 명 가정(嘉靖) 24년
산디의 한 모퉁이가 무너지다


군기시(軍器寺)가 세운 산디(山臺)의 한 모퉁이가 무너져 【예전부터 내려오는 관례가, 광화문(光化門) 밖에 의금부(義禁府)와 군기시가 좌우로 나뉘어 산디를 설치하여 각각 마음껏 놀이하는데, 모두가 조사(詔使)를 위한 것이다.】 구경하던 자가 많이 눌려 깔려 죽어 수십인이나 되었다. 【장마가 갓 개이자 사람들이 많이 올라가 구경하였는데, 두세 살쯤 되는 주인의 아이를 업은 민가의 노비(奴婢)도 와서 구경하다가 함께 깔려 죽었다.】 대간이 아뢰기를,
"군기시가 세운 산디가 무너져서 사람들이 많이 깔려 죽었으니, 지극히 놀랍습니다. 이것은 반드시 당초 기둥을 세울 때에 땅을 깊이 파지 않았으며 튼튼히 세우지 않은데다 빗물이 많이 밴 탓일 것입니다. 일부러 한 일이 아닐지라도 맡은 일을 삼가지 않은 죄가 큰데, 또 잡인이 올라가 밟는 것을 막지도 않아서 마침내 깔려 죽는 변고를 가져왔으니, 감독하여 만드는 일을 맡은 관원들 【 군기시 별좌(軍器寺別坐) 한해(韓垓)·박숭인(朴崇仁) 등이다.】 을 의금부에 내려서 추국하소서."
하고, 이어서 이화종(李和宗)·박청(朴菁)의 일을 아뢰니, 답하기를,
"산디가 무너진 일은 아주 놀랍다. 과연 아뢴 바와 같으므로 윤허한다. 이화종 등의 일은 이미 죄다 말하였다."
하였다.

-----

○軍器寺所建山臺, 一角崩壞, 【舊例, 於光化門外, 義禁府、軍器寺分左右, 設山臺, 務各縱其戲玩, 亦無非爲詔使也。】 遊觀者多壓死, 幾至數十人。 【積雨初晴, 人多登賞, 亦有人家奴婢, 負其主母之兒, 年可二三歲者來觀, 竝壓死。】 臺諫啓曰: "軍器寺所建山臺崩壞, 人多壓死, 至爲駭愕。 此必當初竪柱之時, 穿地不深, 結搆不牢, 因雨濃潰所致。 雖非有情之事, 其不謹所任甚矣, 而又不禁雜人登踏, 竟致壓死之變, 所掌監造官等 【軍器寺別坐韓垓、參奉朴崇仁等(等)。】 請下義禁府推之。" 仍啓李和宗、朴菁事, 答曰: "山臺崩壞事, 至爲駭愕。 果如所啓, 故允之。 李和宗等事, 已盡言之。"

=====

인종실록 2권, 인종 1년 5월 11일 임신 4번째기사 1545년 명 가정(嘉靖) 24년
삼공이 사문에 관해 아뢰다


삼공이 아뢰기를,
"사문(赦文) 가운데의 ‘국가에 관계된다.[關係國家]’는 말은 성종(成宗) 말년에 무슨 일 때문에 나왔는지 모르겠으나, 폐조(廢朝)407) 에서 그대로 따라서 썼고 기묘년408) 이후에도 늘 쓰고 폐기하지 않았는데, 이것은 조종(祖宗)의 성법(成法)이 아니고 옛날 군주의 사문에 있는 것도 아니므로 물의가 온편하지 못하게 여깁니다. 조정(朝廷)이 번번이 바로잡으려는 생각을 가진 지 참으로 오래 되었으나, 사문을 반포하는 날에는 으레 반드시 바쁘고 또 제 시기가 아닌 때에 아뢰는 것이 온편하지 않으므로 아직 아뢰지 못하였습니다. 이제 정시(正始)의 처음을 당하여 더욱이 이런 말을 그대로 써서는 안 되겠으므로 감히 아룁니다."
하니, 답하기를,
"이 뒤로는 ‘국가에 관계된다.’는 말을 사문에서 빼도록 하라."
하였다.

사신은 논한다. 대개 용사(用事)하던 소인(小人)이 만들어 낸 것이겠으나, 지금 근거가 없으므로 우선 의심스러운 대로 남긴다.

또 사신은 논한다. 적신(賊臣) 심정(沈貞)이 남곤(南袞)·이항(李沆) 등과 함께 사림(士林)을 모함하여 그 죄가 아닌 것으로써 조광조(趙光祖)·김정(金淨) 등을 억울하게 죽이고도 마음에 시원하지 못하여, 조금만 이름 있는 선비라면 모두 당적(黨籍)에 넣고 드디어 이들이 범한 것은 국가에 관계되는 것이므로[關係國家] 죄가 사유(赦宥)할 수 없는 데에 해당한다 하여 그 무리를 아주 죽여 없애려 하였기 때문에, 사문(赦文)에 반드시 이 4자를 넣었으니, 실로 또한 모두가 구례(舊例)를 핑계하여 바르지 않은 마음을 부린 것이다.

-----

○三公啓曰: "赦文中關係國家之言, 在成宗末年, 不知因某事以出, 而廢朝因循用之, 至己卯年以後, 常用不廢, 此非祖宗之成法, 又非前古人君赦文之所在, 物議未便。 朝廷每欲正之, 計實有久, 而頒赦之日, 則例必怱忙, 又於非時, 啓達無便, 尙未之果也。 今當正始之初, 尤不可仍用此等語, 故敢啓。" 答曰: "自今而後, 關係國家之言, 於赦文, 去之可也。"

【史臣曰: "蓋亦用事小人者所創述, 而今無所據, 姑以傳疑云。"】

【又曰: "賊臣沈貞, 旣與南衮、李沆等謀陷士林, 以其非罪, 枉殺趙光祖、金淨等, 猶爲未快於心, 使士有一名者, 悉投黨籍, 遂以爲此輩所犯, 關係國家, 罪在不赦, 欲永絶其類, 故於赦文必置四字, 實亦無非托舊例, 以售其不正之胸臆也。"】

=====

인종실록 2권, 인종 1년 5월 11일 임신 5번째기사 1545년 명 가정(嘉靖) 24년
백관이 근정전의 뜰에서 진하하다


백관(百官)이 근정전(勤政殿) 뜰에서 진하(陳賀)했는데, 권정례(權停禮) 권정례(權停禮)409) 로 하였다.

-----

○百官陳賀于勤政殿庭, 用權停禮也。

=====

인종실록 2권, 인종 1년 5월 11일 임신 6번째기사 1545년 명 가정(嘉靖) 24년
대사하여 중외에 반포한 교서


대사(大赦)하여, 중외(中外)의 모든 신하와 한량(閑良)·기로(耆老)·군민(軍民) 등에 게 교시(敎示)하였다.
"왕은 이르노라. 내가 덕 없는 사람으로서 국가의 불행을 만나 조종의 간대(艱大)한 사업을 계승하고 신기(神祗)의 융성한 부탁을 받아, 바야흐로 상중(喪中)의 고통에 있었는데 문득 천자의 명을 받았다. 사제(賜祭)하고 증시(贈諡)하는 영화가 이미 선고(先考)에게 더해졌고, 면복(冕服)을 내리고 고명(誥命)을 내리는 총애가 또한 이 몸에 미치고, 과비(寡妃)410) 까지도 아울러 황제의 은혜를 받으니, 일은 종사(宗社)를 빛내고 감격은 유명(幽明)에 사무쳤다. 넓고 깊은 은택을 펴려고 하니 어찌 인애(仁愛)를 베풀어 주지 않으랴.
이번 5월 11일 어둑새벽 이전의 모반 대역(謀反大逆)411) , 모반(謀叛), 자손모살구매조부모부모(子孫謀殺毆罵祖父母父母)412) , 처첩모살부(妻妾謀殺夫), 노비모살주(奴婢謀殺主), 고독(蠱毒)·염매(魘魅)413) , 모고살인(謀故殺人)414) 등 강상(綱常)에 관계된 것과 장도(贓盜)415) 에 관계된 것을 제외한, 잡범사죄(雜犯死罪) 이하의 도(徒)416) ·유(流)417) ·부처(付處)·안치(安置)418) ·충군(充軍)419) ·영속(永屬)·정속(定屬)420) 은 이미 배소(配所)에 이르렀거나 아직 배소에 이르지 않았거나, 이미 발각되었거나 아직 발각되지 않았거나, 이미 결정(決正)421) 하였거나 아직 결정하지 않았거나 모두 용서한다.
감히 유지(宥旨) 이전의 일을 서로 고하는 자는 그 죄로써 처벌한다. 벼슬에 있는 자는 각각 한 자급(資級)을 올려 주되, 자궁(資窮)422) 된 자는 대가(代加)423) 한다. 아, 운수는 형가(亨嘉)424) 를 따르니 안영(安榮)을 함께 보전할 수 있고, 은혜는 천지에 깊으니 인수(仁壽)425) 를 함께 성취할 수 있으리라. 그러므로 이에 교시(敎示)하니, 잘 할 것이다."

-----

○大赦。 敎中外大小臣僚、閑良、耆老、軍民人等:
王若曰, 予以涼德, 遭國家不造, 纘祖宗艱大之業, 荷神祗付畀之隆, 方深在疚之懷, 忽承自天之命。 賜祭、贈諡, 榮已加於先考; 錫服降誥, 寵亦及於眇躬。 逮至寡妃, 幷受皇眷。 事光宗社, 感澈幽明。 欲覃汪濊之澤, 盍推作解之仁? 自今五月十一日昧爽以前, 除謀(叛)〔反〕 、大逆、謀叛、子孫謀殺敺罵祖父母ㆍ父母、妻妾謀殺夫、奴婢謀殺主、 蠱毒魘魅、謀故殺人、關係綱常、事干贓盜外, 雜犯死罪以下徒、流、付處、安置、充軍、永屬、定屬, 已至配所未至配所, 已發覺未發覺, 已決正未決正, 咸宥除之。 敢以宥旨前事, 相告語者, 以其罪罪之。 在官者, 各加一資; 資窮者, 代加。 於戲! 運撫亨嘉, 得安榮之共保。 恩深覆載, 庶仁壽之同躋。 故玆敎示, 想宜知悉。

=====

인종실록 2권, 인종 1년 5월 12일 계유 1번째기사 1545년 명 가정(嘉靖) 24년
삼공이 고부·청시하는 사신의 일을 아뢰다


삼공(三公)이 아뢰기를,
"고부(告訃) 하고 청시(請諡)하는 일은 매우 중대하므로 으레 정 2품인 재상을 차출하여 보내는데, 마침 맡을 만한 사람이 없었으므로 민제인(閔齊仁)을 상사(上使)로 삼아서 가함(假銜)426) 하여 가게 하였습니다. 조정의 의논은 가자(加資)해야 마땅하다 하였으나, 그때에 신들도 미처 아뢰지 못하였습니다. 대체로 고명(誥命)을 허락받아 오면 반드시 은전이 있어야 할 듯하니, 승정원을 시켜 전례를 살피게 하는 것이 어떠하겠습니까?"
하니, 답하기를,
"미처 자세히 살피지 못하여 그런 것이니, 전례를 살필 것 없이 민제인은 오늘 정사(政事)에서 정 2품으로 삼도록 하라. 또 부사(副使) 이준경(李浚慶)에게는 숙마(熟馬)를 주고, 서장관(書狀官) 이택(李澤)에게는 아마(兒馬)를 주어 모두 논상(論賞)하도록 하라."
하였다.

-----

○癸酉/三公啓曰: "告訃請諡, 事甚重大, 例以正二品宰相差遣, 適乏可當之人, 故曾以閔齊仁爲上使, 假銜而去。 朝議以爲, 宜給加資, 而當其時, 臣等亦未及啓達耳。 大抵誥命得請而來, 則似必有恩典之事, 請令承政院, 考前例何如?" 答曰: "未及詳察而然也, 不必考前例, 而閔齊仁俾及今日政, 爲正二品可也。 且副使李浚慶, 給熟馬, 書狀官李澤, 給兒馬, 幷可論賞。"

=====

인종실록 2권, 인종 1년 5월 12일 계유 2번째기사 1545년 명 가정(嘉靖) 24년
상이 태평관에 거둥하여 익일연을 행하다


상이 태평관에 거둥하여 친히 익일연을 거행하였다. 상이 연(輦)에서 내려 걸어서 중문에 가니, 양사(兩使)가 이미 문 밖에 마중나왔다. 서로 읍양(揖讓)하며 들어가 대청에 이르렀는데, 양사가 말하기를,
"어제 노동하셨고, 이제 또 영림(榮臨)하시니, 후사(厚賜)에 더욱 감사합니다. 사배(謝拜)하겠습니다."
하니, 상이 그대로 따르고서, 각각 자리에 앉아 차를 마시고 나서 드디어 행주(行酒)하였다. 예(禮)가 아직 끝나기 전에 양사가 말하기를,
"어진 전하께서 우리들을 대우하는 데에 참으로 정성과 공경을 아울러 다하시니, 감명이 뼈에 사무쳐 말할 바를 모르겠습니다. 다만 날씨가 매우 더워서 전하를 모시고 오래 앉아 있기가 미안하니 술을 그만두기를 청합니다."
하니, 상이 말하기를,
"어제 서로 조용히 만나지 못하였으므로 오히려 한스러운 마음을 품었는데, 대인(大人)은 어찌하여 갑자기 이런 말씀을 하십니까. 술 한 잔을 더 드십시오."
하였다. 양사가 명을 따르고는 그만두기를 굳이 청하니, 상이 마지못하여 그 청을 따랐다. 잔치가 파하고 나서 드디어 서로 사양하며 나가, 또 중문에서 각각 읍하고 작별하였다.

-----

○上幸太平館, 親行翌日宴。 上下輦步及中門, 則兩使已出迎門外矣。 相與揖讓而入, 至大廳, 兩使曰: "昨旣勞動, 今又榮臨, 益感厚賜。 請行謝拜。" 上從之, 各就坐啜茶畢, 遂行酒。 禮未完, 兩使曰: "賢殿下待俺等, 實有誠與敬之兼盡, 感銘至骨, 不知所云。 但日氣極熱, 陪殿下久坐未安, 請止酒。" 上曰: "昨日未得從容相奉, 猶用懷恨, 大人何遽爲出此言也? 請更進一杯。" 兩使依命, 仍强請止之, 上不得已從其請。 宴旣罷, 遂與相讓而出, 又於中門外, 各揖而辭之。

=====

인종실록 2권, 인종 1년 5월 12일 계유 3번째기사 1545년 명 가정(嘉靖) 24년
상이 환궁하다


상이 환궁하였다.

-----

○上還宮。

=====

인종실록 2권, 인종 1년 5월 12일 계유 4번째기사 1545년 명 가정(嘉靖) 24년
정원에 김식의 일을 전교하다


정원에 전교하였다.
"전에 김식(金湜)에 대하여 율문(律文)을 잘못 적용하여 죄를 정하여 가산(家産)을 적몰한 일은 여러 사람들의 의논이 온편하지 못하다 하니, 이번 대사(大赦) 뒤에 고치도록 하라."

-----

○傳于政院曰: "前者, 金湜, 誤律定罪籍沒家産事, 衆議未便云, 今此大赦後改之可也。"

=====

인종실록 2권, 인종 1년 5월 12일 계유 5번째기사 1545년 명 가정(嘉靖) 24년
홍문관 부제학 나숙 등이 올린 대간 등에 관한 차자


홍문관 부제학 나숙(羅淑), 직제학(直提學) 정원(鄭源), 전한(典翰) 이약해(李若海), 부응교(副應敎) 김천우(金天宇), 교리(校理) 김저(金䃴), 부교리(副校理) 정희등(鄭希登)·이추(李樞), 부수찬(副修撰) 이휘(李輝), 저작(著作) 박승임(朴承任) 등이 상차(上箚)하기를,
"근일 대간(臺諫)이 하는 일을 보면 일에 임하여 머뭇거리면서 구차한 폐단이 많이 있으므로, 물론이 그르게 여긴 지가 오랩니다. 예관(禮官)의 장(長) 【 판서(判書) 임권(任權).】 이 국휼(國恤)을 당한 처음에 무릇 송종(送終)427) 의 큰일을 조금도 유의하지 않아서 잘못한 것이 이미 많았고, 또 중국 사신이 왔을 때에 사시(賜諡)와 부제(賻祭)는 곧 국가의 막대한 예(禮)인데도 정성을 다하지 않고 병을 핑계하여 나오지 않기까지 하여 대례(大禮)가 전도되게 하여 중국 사람에게 웃음거리가 되었으니, 그 벼슬을 파면하더라도 남는 책망이 있을 것인데도 체직시키기를 청하는 데에 그쳤습니다. 중국 사신이 은기(銀器)를 요구할 때에 상께서 되풀이해가며 분부하신 것이 한두 번이 아닌데도, 후설(喉舌)의 지위에 있는자 【 승지(承旨) 송기수(宋麒壽).】 가 흐릿하여 잘 살피지 않고 곧 회계(回啓)하지 않아 출납(出納)하는 직임을 아주 어겼는데도 추고를 청하는 데에 그쳤습니다. 영조(迎詔)하던 날 대례가 끝나기 전에 산디(山臺)가 무너져서 눌려 죽은 사람이 매우 많았으니, 이것은 예전에 없던 변고이므로 그 일을 맡은 도청(都廳) 【 군기시 정(軍器寺正) 이진(李震).】 에게 죄가 없을 수 없는데도, 감독하여 만든 아랫관원을 추고하기를 청하는 데에 그쳤을 뿐입니다. 무릇 이 두세 가지 일은 중대하지 않다고 할 수 없는데, 이목(耳目)이 되는 관원이 이토록 직무를 어겼으니 아마도 퇴폐한 버릇이 장차 더욱 고치기 어려워서 바로잡을 수 없게 될 것입니다. 신들은 벼슬이 논사(論思)하는 자리인데428) 폐습(弊習)을 눈으로 보았으니, 감히 전하를 위하여 묵묵히 있을 수 없었습니다."
하니, 답하기를,
"대간이 이렇게 논박받았으므로 구차하게 벼슬에 있기 어려울 듯하니, 체직시키도록 하라."
하였다.

-----

○弘文館副提學羅淑、直提學鄭源、典翰李若海、副應敎金天宇、校理金䃴、副校理鄭希登ㆍ李樞、副修撰李煇、著作朴承任等上箚曰:
伏見近日臺諫所爲, 臨事遲回, 多有苟且之弊, 物論非之者久矣。 禮官之長, 【判書任權。】 當國恤之初, 凡送終大事, 略不經意, 所失已多。 又値華使之來, 賜諡賻祭, 乃國家莫大之禮, 亦不致念, 至於托病不出, 使大禮顚倒, 取笑華人, 雖罷其職, 尙有餘責, 而止於請遞。 當華使求索銀器之時, 上敎丁寧非一再, 而居喉舌之地者, 【承旨宋麒壽。】 矇不致察, 不卽回啓, 大失出納之任, 而止於請推。 迎詔之日, 大禮未畢, 山臺崩(懷)〔壞〕 , 人物壓死者甚多, 此前古所無之變, 該掌都廳, 【軍器寺正李震。】 不得無罪, 而止請推監造下官。 凡此數事, 不爲不重, 而耳目之官, 失職至此, 竊恐頹靡之習, 將至愈痼而不可救也。 臣等職在論思, 目覩弊習, 不敢爲殿下容默焉。
答曰: "臺諫被論如此, 似難苟且在職, 遞之可也。"

=====

인종실록 2권, 인종 1년 5월 12일 계유 6번째기사 1545년 명 가정(嘉靖) 24년
민제인·구수담 등에게 관직을 제수하다


민제인(閔齊仁)을 사헌부 대사헌으로, 구수담(具壽聃)을 사간원 대사간으로, 송희규(宋希奎)를 집의(執義)로, 한주(韓澍)를 사간으로, 정희등(鄭希登)·이언침(李彦忱)을 장령(掌令)으로, 민기문(閔起文)을 지평(持平)으로, 이택(李澤)을 헌납(獻納)으로, 조광옥(趙光玉)·김난상(金鸞祥)을 정언(正言)으로 삼았다.

-----

○以閔齊仁爲司憲府大司憲, 具壽聃爲司諫院大司諫, 宋希奎爲執義, 韓澍爲司諫, 鄭希登、李彦忱爲掌令, 閔起文爲持平, 李澤爲獻納, 趙光玉、金鸞祥爲正言。

=====

인종실록 2권, 인종 1년 5월 12일 계유 7번째기사 1545년 명 가정(嘉靖) 24년
태백이 나타나다


오시(五時)에 태백이 사지(巳地)에 나타났다. 신시(申時)에 햇무리가 졌다.

-----

○午時, 太白見於巳地。 申時, 日暈。

=====

인종실록 2권, 인종 1년 5월 13일 갑술 1번째기사 1545년 명 가정(嘉靖) 24년
사신이 당물을 바치다


양사(兩使) 【 장봉(張奉)·오유(吳猷).】 가 두목(頭目)을 보내어 당물(唐物)을 바쳤다. 사라능단(紗羅綾緞)같은 것이 셀 수 없이 많았는데, 모두가 많은 값을 요구할 밑천이었다. 상사(上使)가 또 청구하는 갖가지 물건을 단자(單子)에 적어서 낸 것은 물건이 매우 지나치게 많아서, 국용(國用)을 죄다 털더라도 일일이 맞추기가 어려웠다.

-----

○甲戌/兩天使 【張奉、吳猷。】 遣頭目, 進獻唐物。 如紗羅綾段, 多不可數, 而摠是索高價之資也。 上使又以求請各種之物, 錄諸單子而呈來, 則物其太濫, 雖傾盡國用, 難以一一應之矣。

=====

인종실록 2권, 인종 1년 5월 13일 갑술 2번째기사 1545년 명 가정(嘉靖) 24년
정원에 사신이 바친 물건에 대해 회봉할 것을 전교하다


정원에 전교하였다.
"중국 사신이 바친 물건에 대하여 빨리 회봉(回奉)을 마련하도록 하라. 또, 그 청구한 물건도 힘을 다하여 장만하여 주지 않을 수 없다. 이 뜻을 알라."

-----

○傳于政院曰: "天使進上物件, 速使磨鍊回俸可也。 且其求請之物, 亦不可不盡力備給。 此意知之。"

=====

인종실록 2권, 인종 1년 5월 13일 갑술 3번째기사 1545년 명 가정(嘉靖) 24년
대사헌 민제인이 사퇴를 청하다


대사헌 민제인이 사퇴하면서 아뢰기를,
"신은 외람되게 선조(先朝)의 은권(恩眷)을 받아 벼슬이 종 2품에 이르렀으므로 분수에 이미 만족한데, 이제 또 특별히 정품(正品)에 올리시니, 더욱이 몸둘 바가 없습니다. 더구나 헌부(獻府)의 장(長)은 그 직임이 직극히 중요한데 신처럼 용렬한 자가 어찌 함부로 맡을 수 있겠습니까. 빨리 신의 벼슬을 갈아 주소서."
하니, 답하기를,
"성명(聖明)한 선조(先朝)에서 이미 이 벼슬을 지냈고, 이제 다시 제수하는 것인데, 어찌 함부로 맡는 것이라 하겠는가. 사퇴하지 말라."
하였다.

-----

○大司憲閔齊仁辭免曰: "臣猥蒙先朝恩眷, 官至從二品, 涯分已足, 今又特陞正品, 尤爲罔措。 況憲府之長, 其任至重, 如臣庸劣, 豈堪冒處? 請遞臣職。" 答曰: "聖明先朝, 已經此職, 于今更授, 豈云冒處? 勿辭。"

=====

인종실록 2권, 인종 1년 5월 14일 을해 1번째기사 1545년 명 가정(嘉靖) 24년
동부승지 이문건이 회봉의 일을 보고하다


동부승지(同副承旨) 이문건(李文楗)이 복명(復命)하기를, 【어제 양사가 채폐(彩幣) 따위의 물건을 바쳤는데, 그 뜻은 장차 회봉을 받으려는 것이었으나 상께서 치사하지 않을 수 없으므로 특별히 이문건에게 명하여 태평관에 가서 사례하게 하였다.】
"신이 가서 성지(聖旨)를 말하고 사례하였더니, 양사가 다 말하기를, ‘이처럼 비가 내리는 날에 내신(內臣)을 보내시니 매우 감사하다. 어진 임금의 후한 덕에 감동이 하늘에 사무친다. 더구나 변변치 않은 토산물로 작은 정성을 조금 나타냈는데 무슨 감사할 것이 있겠는가. 도리어 부끄러움만 더한다.’ 하였습니다. 또, 통사 등이 신에게 말하기를 ‘오늘 아침에 부사가 상사에게 「온갖 관원이 분주하여 집사(執事)하되 미치지 못할 것을 염려하고 있으니 우리들이 청구한 것은 곧 성취되겠다. 예법(禮法)·호령(號令)에도 볼 만한 것이 많으니, 새 어진 임금이 중국 사신에게 경근(敬謹)할 뿐 아니라 그 신하를 거느리는 도리를 엄히 밝히는 것도 알 수 있다.」하였다.’고 하였습니다."
하니, 알았다고 전교하였다.

-----

○乙亥/同副承旨李文楗復命【昨日, 兩天使以彩幣等物進獻, 其意將求回俸耳, 而自上致謝, 則不可無也, (皮) 〔故〕特命文楗, 往謝于太平館。】 曰: "臣往陳聖旨以謝之, 則兩使皆曰: ‘如此雨雨之日, 委遣內臣, 多致謝意。 賢王厚德, 感極于天。 況以土産薄物, 略表微誠, 何謝之有? 反增赧赧。’ 且通事等語臣曰: ‘今朝副使, 謂上使曰: 「百工奔走執事, 猶恐不及, 我輩所求, 輒使有成, 而禮法、號令, 又多可觀, 非但新賢王敬謹上國之使, 其嚴明御下之道, 亦可知矣。」’" 傳曰: "知道。"

=====

인종실록 2권, 인종 1년 5월 15일 병자 1번째기사 1545년 명 가정(嘉靖) 24년
대간이 임권·송기수 등을 탄핵하다


대간이 아뢰기를,
"동지중추부사 임권(任權)은 전에 예조 판서가 되었을 때, 자기 뜻만 치우치게 고집하여 남의 말을 돌보지 않고 의례(儀禮)에 관한 일들을 조금도 유의하지 않아서 당초 국상(國喪) 때에 이미 잘못한 것이 많았고, 중국 사신이 오게 되어 습의(習儀)하고 행례(行禮)할 때에도 잘 살피지 않아서 조정(朝廷)의 대례(大禮)가 걸핏하면 다 전도되게 하여 중국 사람에게 웃음거리가 되었으니, 나라의 체모를 손상한 것이 이보다 심할 수 없습니다. 그 벼슬을 갈기만 하여서는 안 되겠으니 파면하소서. 우승지(右承旨) 송기수(宋麒壽)는 후설(喉舌)의 지위에 있으므로 출납(出納)할 즈음에 상세히 살펴야 할 것인데, 중국 사신이 요구한 물건을 상께서 하문(下問)하신 것이 한 번뿐이 아닌데도 회계(回啓)하지 않았으니 【앞서 떠난 중국 사신 곽방(郭)이 약을 달이는 데에 쓰는 은기(銀器)를 요구하므로 상이 곧 주라고 명하였으나, 오래도록 회계하지 않으므로 여러번 하문하고는 전교하기를 ‘내 말을 기억할 것 없다고 생각하는가?’ 하였다.】 직무를 처리하지 못한 것이 심합니다. 근래 게으른 것이 버릇이 되어 온갖 관사(官司)가 해이해져 근밀(近密)한 곳에도 이 버릇이 있으므로 그 폐단을 바로잡지 않아서는 안 되겠으니 체직하소서. 산디(山臺)를 설치하는 일은 도청(都廳)이 오로지 맡아서 하는데 무너져서 사람들이 깔려 죽었으니 일이 매우 놀랍습니다. 감독하여 만든 아랫 관원만을 추고하는 것은 지극히 온편하지 못하니, 군기시 정 이진(李震)과 주부 유성근(柳成根)을 모두 의금부에 내려 추고하소서."
하고, 헌부가 홀로 아뢰기를,
"근래 속이는 것이 버릇이 되어 변방 백성이 도둑에게 살해된 것을 으레 숨기고 아뢰지 않으므로 신들이 번번이 한심하게 여겼습니다. 더구나 이제 궐하(闕下)의 천위(天威)가 지척(咫尺)인 곳에서 산디가 무녀져 사람이 깔려 죽었는데 정원이 그 수효를 두 번이나 물어도 전혀 없다고 대답하여 스스로 책임을 면하려는 생각을 하였습니다. 그 무상함이 극도에 이르렀으니 군기시 참봉(軍器寺參奉) 박숭인(朴崇仁)을 율문(律文)대로 죄를 다스려 폐습을 고치소서."
하고, 간원이 아뢰기를,
"근래 사습(士習)이 경박하여 오로지 우유부단하고 입다무는 것을 스스로 보전하는 계책으로 삼거니와, 언론의 책임이 있는 지위에 있는 자도 바라보고 머뭇거리며 인정(人情)에 몰리고 사정(私情)에 끌려 구차한 과실이 있는 것을 면하지 못합니다. 전(前) 대간들【 대사헌(大司憲) 송기수(宋麒壽)429) , 대사간(大司諫) 이윤경(李潤慶), 집의(執義) 박광우(朴光佑), 사간(司諫) 곽순(郭珣), 장령(掌令) 최환(崔渙)·김홍(金泓), 지평(持平) 정황(丁熿)·백인걸(白仁傑), 헌납(獻納) 심봉원(沈逢源), 정언(正言) 심영(沈苓)·유창문(柳昌門).】 은 예관(禮官)이 잘못한 것이 매우 중대한 것을 모르지 않는데도 체직(遞職)할 것만 계청(啓請)하였고, 산디가 무너진 것은 책임이 도청(都廳)에 있는데도 아랫 관원만 논핵하여 구차하게 책임을 면하려 하였으니 지극히 그릅니다. 파직(罷職)하소서."
하니, 답하기를,
"임권은 재상(宰相)인 사람으로서 이미 그 벼슬에서 갈렸고 또 대사(大赦)를 겪었으니 파면까지 할 것은 없다. 송기수는 이미 추고하라고 명하였으니 먼저 갈 것은 없다. 이진·유성근 등의 일은 아뢴 대로 하라. 박숭인은 이미 금부에 내렸다마는 깔려 죽은 수효를 숨기고 바른 대로 알리지 않았으므로 그 스스로 면하려는 계책을 도모한 것은 속인 것이니, 다시 더 그 말을 추가하여 적어서 끝까지 추고하여 추고를 끝낸 뒤에 처치하여도 늦지 않을 것이다. 전 대간은 이미 논핵을 받아 갈렸으니 이제 뒤미처 파면할 수 없다."

-----

○丙子/臺諫啓曰: "同知中樞府事任權, 前爲禮曹判書, 偏執自用, 不恤人言, 凡關儀禮之事, 略不經意, 當初國喪, 已多所失。 至於華使之來, 習儀行禮之時, 亦不致察, 使朝廷大禮, 動皆顚倒, 取笑華人, 虧損國體, 莫此爲甚。 不可只遞其職, 請罷。 右承旨宋麒壽, 居喉舌之地, 凡出納之際, 所當詳察, 華使所索之物, 自上下問非一, 而矇不回啓, 【先運天使郭 求湯藥銀器, 上命卽給之, 久不回啓, 故屢降問焉, 仍傳曰: "以予言爲不足記耶?"】 不職甚矣。 近來緩慢成習, 百司解弛, 近密之地, 亦有此習, 不可不矯其弊, 請遞。 山臺之設, 都廳專掌爲之, 而至於崩(懷)〔壞〕 , 人物壓死, 事甚駭愕, 只推監造下官, 至爲未便。 軍器寺正李震、主簿柳成根, 請幷下義禁府推之。" 憲府獨啓曰: "近來欺詐成習, 邊方人物, 爲賊所害者, 例匿不聞, 臣等每以爲寒心。 況今闕下天威咫尺之地, 山臺壓死之人, 政院再問其數, 答以全無, 欲以爲自免之計, 其爲無狀極矣。 軍器寺參奉朴崇仁, 請依律治罪, 以革弊風。" 諫院啓曰: "近來士習偸靡, 專以軟熟含默, 爲自保之計, 處言地者, 亦且觀望遲回, 迫於人情, 未免有牽私苟且之失。 前臺諫等, 【大司憲宋麒壽、大司諫李潤慶、執義朴光佑、司諫郭珣、掌令崔渙ㆍ金泓、持平丁熿ㆍ白仁傑、獻納沈逢源、正言沈苓ㆍ柳昌門。】 非不知禮官所失甚重, 而只啓遞職, 山臺之崩, 責在都廳, 而只論下官, 苟塞其責, 至爲非矣。 請罷。" 答曰: "任權, 以宰相之人, 已遞其職, 又經大赦, 不須至於罷也。 宋麒壽, 已命推之, 不須先遞。 李震、柳成根等事, 依所啓。 朴崇仁則已下禁府矣, 但壓死之數, 匿不直報, 其所以圖爲自免之計, 詐也, 更加添錄其辭而窮推之, 畢推後處之, 蓋亦不晩。 前臺諫旣被論遞矣, 今不可追罷。"

=====

인종실록 2권, 인종 1년 5월 15일 병자 2번째기사 1545년 명 가정(嘉靖) 24년
태백이 나타나다


오시(午時)에 태백이 사지(巳地)에 나타났다.

-----

○午時, 太白見於巳地。

=====

인종실록 2권, 인종 1년 5월 16일 정축 1번째기사 1545년 명 가정(嘉靖) 24년
대간이 임권·이진·유성근 등의 일을 아뢰다


대간이 임권·이진·유성근·한해(韓垓)·박숭인의 일을 아뢰고, 간원이 전 대간의 일을 아뢰었으나, 다 윤허하지 않았다.

사신은 논한다. 대간으로서 대간을 공박하는 것이 곧기는 곧으나 어찌하여 남을 책망하는 마음으로 자기를 책망하지 않는가. 지금의 일에는 말할 만한 것이 많으나, 선을 드러내고 악을 제거하며 간사한 것을 억누르고 바른 것을 붙세워서 사습(士習)을 바로잡는 것이 먼저 힘쓸 일이다. 착하지 않은 것을 보면 매가 참새를 쫓듯이 조금도 용서가 없어야 옳겠으나, 대간의 풍성(風聲)과 기절(氣節)이 아주 없어졌으니 입다물고 말하지 않으며 일에 임하여 머뭇거리는 것이 어찌 전 대간만이 그러하겠는가. 모두가 그릇된 것이다.

-----

○丁丑/臺諫啓任權、李震、柳成根、韓垓、朴崇仁事, 諫院啓前臺諫事, 皆不允。

【史臣曰: "以臺諫攻臺諫, 直則直矣, 而何不以責人之心責己乎? 方今之事, 可言者多, 而揚淸激(渴)〔濁〕 , 抑邪扶正, 以礪士習, 乃先務也。 見其不善者, 所當如鷹鸇之逐鳥雀, 無少容貸可也, 而了無臺諫之風聲氣節, 則其(貪)〔含〕 默不言, 臨事遲回, 豈獨前臺諫爲然? 胥失之矣。"】

=====

인종실록 2권, 인종 1년 5월 16일 정축 2번째기사 1545년 명 가정(嘉靖) 24년
대마도주가 사자를 보내오다


대마도주(對馬島主)가 사자(使者)를 보내 토산물을 바쳤다.

-----

○對馬島主遣使來獻土宜。

=====

인종실록 2권, 인종 1년 5월 17일 무인 1번째기사 1545년 명 가정(嘉靖) 24년
중국 사신을 경회루에 청해 잔치하다


중국 사신을 경회루(慶會樓)에 청하여 잔치하였다. 중국 사신 【 장봉(張奉)·오유(吳猷).】 이 이르니, 상이 경회루 남문 아래 섬돌에 나가 양사(兩使)와 함께 서로 사양하며 들어와 읍(揖)하고 나서 각각 자리에 앉아 드디어 행주(行酒)하였다. 양사가 말하기를,
"성대한 잔치를 잇달아 베풀어 하치않은 사람을 위로하시니 깊이 감사합니다. 더구나 어원(御苑)의 아름다운 누(樓) 아래에서 특별히 접대하여 주시는 것이겠습니까. 경치가 마치 선경(仙境) 같습니다. 이토록 분수에 넘치니 더욱이 감히 감당할 수 없습니다."
하니, 상이 사례하기를,
"누추한 곳이라 볼 만하지 못하고 또 고자(孤子)는 상(喪)을 당하였으므로 여기에 오지 말아야 합니다. 그러나 오늘은 대인(大人)을 위하여 대강 박례(薄禮)를 갖추었는데 영림(榮臨)을 하시고 게다가 칭찬하시니, 감사함과 부끄러움을 감당할 수 없습니다."
하였다. 양사가 말하기를,
"통사 최세영(崔世瀛)·홍겸(洪謙) 등은 매우 부지런하고 근신하여 밤낮으로 일에 힘썼으니 그 공로가 작지 않습니다. 보답하지 않을 수 없으니 청컨대 은급(恩級)을 내리소서."
하니, 상이 답하기를,
"통사들이 대인을 위해 일에 힘쓴 것은 그 직분인데 어찌 노고가 있겠습니까마는, 존교(尊敎)를 어기기 어려우니 애써 따르겠습니다."
하고, 이어서 도승지 이명규에게 전교하기를,
"선후의 중국 사신들이 통사들의 가자(加資)를 청하는 데에 어찌 뜻이 없겠는가. 거절하여 허락하지 않으면 빈객을 존경하는 뜻에 어긋날 듯하니 내일 정사(政事)에 하비(下批) 하도록 하라."
하였다. 어전 통사(御前通事) 이응성(李應星)이 그 연유를 양사에게 전하니, 양사가 기뻐서 사례하기를,
"술 한 잔으로 전하에게 치사(致謝)하겠습니다."
하고, 곧 두목(頭目)을 시켜 술을 따르게 하였다. 마시고 나서 상이 사읍(謝揖)을 청하니, 양사가 명을 따르고 이어서 술을 그만두기를 청하였다. 상이 말하기를,
"한나절 모신 것으로는 정의(情意)가 오히려 흡족하지 못하니 고자(孤子)가 다시 술 한 잔을 올리겠습니다."
하니, 양사가 말하기를,
"전하께서 크게 노동하실 것이 염려됩니다."
하였다. 상이 다시 행주하고 행주가 끝나고서 상이 남문 밖까지 나가 섬돌을 내려서니 양사가 상께 섬돌에 오르기를 청하였다. 상이 굳이 사양하였으나 양사가 오래 서서 굳이 청하므로 상이 마지못하여 섬돌에 오르니, 양사가 또 상이 문 안으로 들어간 뒤에 교자를 타겠다고 청하므로 상이 두 번 사양하다가 따랐다.

-----

○戊寅/請宴天使于慶會樓。 天使至, 【張奉、吳猷。】 上出慶會南門下階, 與兩使相讓而入, 揖罷各就坐, 遂行酒。 兩使曰: "連設盛宴, 以慰鄙人, 足爲銘感。 況於御苑瓊樓之下, 特賜寵接乎? 風光物色, 宛若仙境。 僭分至此, 尤不敢當。" 上謝曰: "淺陋之地, 不足觀也, 且孤子丁憂, 不當來斯。 今日爲大人, 略備薄禮, 而得承榮臨, 反加稱美焉, 不堪感愧之交至。" 兩使曰: "通事崔世瀛、洪謙等, 十分勤謹, 晝夜服勞, 厥功非細, 不可不報, 請賜恩級。" 上答曰: "通事等服事大人, 乃其職分, 安有其勞, 然重違尊敎, 勉强從之。" 仍傳于都承旨李名珪曰: "先後天使, 請賜通事等加資, 豈無其意? 若拒而不許, 恐非尊賓之意, 明日政下批可也。" 御前通事李應星, 傳布厥由於兩使, 兩使喜謝曰: "請以一杯, 致謝於殿下前。" 卽令頭目斟酒。 飮訖, 上請謝揖, 兩使依命, 仍請止酒。 上曰: "半日奉晤, 情猶未洽, 孤子請更進一杯。" 兩使曰: "恐殿下大勞動。" 上遂再行酒畢, 上出至南門外下階, 兩使請上登階。 上固讓, 兩使久立强請, 上不得已陞階, 兩使又請, 上入門後乘轎, 上辭謝再三, 勉從。

=====

인종실록 2권, 인종 1년 5월 17일 무인 2번째기사 1545년 명 가정(嘉靖) 24년
삼공이 통사들의 승진에 대해 아뢰다


삼공이 아뢰기를,
"이화종(李和宗)은 우리 나라 통사 중에서 특별히 공로가 있는 사람이므로, 전일에 곽 사신(郭使臣)이 가자를 청하였을 때 신들에게 하의(下議)하시자 이화종의 가자는 무방하다고 대답하였습니다. 이제 박청·홍겸·최세영은 다 중국 사신들의 청으로 외람되게 중한 가자에 미쳤으니 물정이 반드시 온편하지 못하게 여길 것입니다. 그러므로 감히 아룁니다."
하니, 답하기를,
"박청 등의 중한 가자는 과연 그러하다. 다만 조사(詔使)의 간절한 청에 몰려서 마지못하여 따랐는데 이미 사례를 받았으니 이제 고칠 수 없다."
하였다.

-----

○三公啓曰: "李和宗則於我國通事中, 特有功之人, 故前日郭天使之請加資也, 下議于臣等, 臣等以和宗加資, 對以無妨。 今者朴菁、洪謙、崔世瀛, 皆以天使等請, 濫及重加, 物情必以爲未便, 故敢啓。" 答曰: "朴菁等重加, 果其然矣。 但迫乎詔使之懇請, 不得已而從之, 曾已受其謝矣, 今不可改之。"

=====

인종실록 2권, 인종 1년 5월 17일 무인 3번째기사 1545년 명 가정(嘉靖) 24년
대간과 헌부가 임권·이진 등의 일을 아뢰다


대간이 임권·송기수의 일을 아뢰고, 헌부가 이진·유성근·한해·박숭인의 일을 아뢰고 또 아뢰기를,
"전에 곽 사신이 바친 물건을 다 대궐 안으로 들였을 때 대관(臺官) 【전(前) 대관이다.】 이 이미 그것이 옳지 않음을 아뢰었고 때가 되면 처리하겠다고 분부하셨는데, 이번에 사신이 바친 물건도 대궐 안으로 들이게 하셨습니다. 신들은 진실로 상께서 마땅하게 처리하시리라는 것을 알고 있으나 성명(聖明)의 초정(初政)에 모든 일이 한결같이 바른 데에서 나와야 합니다. 그것이 의리에 어긋나는 줄 알면 빨리 결단하는 것만 못한데 어찌하여 뒷날을 기다리겠습니까. 더구나 군주는 사(私)가 없는 법이니 모두 마땅히 밖에 맡겨서 시가(市價)로 처분하도록 하여야 할 것입니다. 바야흐로 탐오(貪汚)한 기세가 대단하여 백성이 더욱 곤궁하니, 상께서 재리(財利)에 대하여 몸소 먼저 조심성 있게 살펴서 사방의 모범이 되는 것이 바로 신정의 시급히 힘쓸 일입니다. 전후 사신이 바친 여러 가지 물건을 빨리 해사(該司)에 내려 뒷날의 수용(需用)에 대비하고 당물(唐物)을 무역하는 폐단을 없애소서."
하니, 전교하기를,
"전후 사신이 바친 물건을 요즈음에 사무가 많아서 미처 처리하지 못하였다. 이것이 과연 바쁜 일인가? 나머지도 윤허하지 않는다."
하였다. 간원이 또 전 대간의 일을 아뢰었으나 윤허하지 않았다.

-----

○臺諫啓任權、宋麒壽 〔事〕 , 憲府啓李震、柳成根、韓垓、朴崇仁事, 且曰: "前者郭天使進上之物, 皆入於內, 臺官 【前臺官。】 已啓其不可, 敎以時及處置, 今天使所進之物, 亦令入內。 臣等固知自上將處之得宜, 然聖明初政, 凡事要當一出於正。 如知其非義, 莫若速決, 何待後日? 況王者無私, 竝當付之於外, 使市準區處矣。 方今貪汚滔滔, 民以益困, 自上於財利之際, 身先謹察, 以爲四方表率, 此正新政之急務。 前後天使所進雜物, 請速下該司, 以備他日所需, 以除唐物貿易之弊。" 傳曰: "前後天使所進物件, 近多事務, 未及處之耳。 此果急乎? 餘亦不允。" 諫院亦啓前臺諫事, 不允。

=====

인종실록 2권, 인종 1년 5월 17일 무인 4번째기사 1545년 명 가정(嘉靖) 24년
좌부승지 송세형이 저자 사람들의 고통을 아뢰다


좌부승지 송세형이 아뢰기를,
"신이 중국 사신에게 문안하러 태평관으로 가는 길에서 거리를 메운 1백여 명의 저자 사람을 만났는데 울며 호소하기를, ‘해마다 흉년이 들어 민간의 곤궁이 극도에 이르렀는데 이제 4명의 중국 사신이 와서 무역하는 모든 것을 다 조치하도록 독촉하니, 장차 어떻게 지탱하여 살아 가겠는가. 그다지 구하기 어렵지 않은 물건이라면 논밭과 집을 팔아서라도 구할 수 있겠으나 흑호피(黑狐皮)를 무역하는 따위 일로 말하면 온갖 계책으로 꾀하여도 구할 길이 없으니, 지극히 괴로와 이렇게 쫓아와 간절히 호소한다.’ 하였습니다. 정상이 참으로 가엾으므로 감히 아룁니다."
하니, 전교하기를,
"어찌 호피의 무역 때문에 저자 사람의 억울한 일이 있게 할 수 있겠는가. 내장(內藏)한 호피가 얼마나 되는지 모르겠으나 이것으로 그 청구에 응할 만하다면 곧 내어 주도록 하고, 그 수효에 모자라더라도 다른 물건으로 갈음하여 주는 것이 또한 무방할 듯하다."
하였다.

-----

○左副承旨宋世珩啓曰: "臣以天使問安往太平館, 路逢市人百餘名, 滿街泣控曰: ‘連歲凶荒, 民間困窮已極, 今有四天使之來, 而貿易凡事, 無不督令措置, 將何以支生乎? 若不甚難得之物, 則雖賣田宅, 猶可爲之, 至如黑狐皮貿易事, 雖百計圖之, 末由得之, 至爲憫望’, 如是追來懇訴。 情實可矜, 故敢啓。" 傳曰: "豈可以狐(處)〔皮〕 貿易之故, 而致有市人之冤悶乎? 內藏狐皮, 不知其多少矣, 此足以應其求請, 則卽可出給, 雖不足其數, 以他物代贈, 似亦無妨。"

=====

인종실록 2권, 인종 1년 5월 18일 기묘 1번째기사 1545년 명 가정(嘉靖) 24년
대간이 통사의 작명 제수에 대해 아뢰다


대간이 아뢰기를,
"통사 이화종·박청·최세영·홍겸은 다 중국 사신의 청에 따라 중한 가자를 주라고 명하였으나 작상(爵賞)의 외람이 이보다 심할 수 없습니다. 이러한 잡류(雜類)인 사람이라도 반드시 그 공로를 살피고 술업(術業)이 정통하여야 작명(爵命)을 내릴 수 있는데, 이 사람들은 중국 사신을 모시고 좌우에서 시중들었을 뿐입니다. 별로 공로와 재능이 없고 그 술업도 정통하지 않은데 외람되게 중한 가자를 주었으므로 물정이 온편하지 못하게 여기니 빨리 성명(成命)을 거두소서."
하고, 또 임권·송기수의 일을 아뢰니, 답하기를,
"통사들의 가자는 과연 중하다. 그러나 다 중국 사신이 면대하여 청하기 때문에 형세가 마지못하여 따랐는데, 어찌 중국 사신에게 신의를 잃을 수 있겠는가. 끝내 윤허할 수 없다. 임권의 일은 그대로 따르고 송기수의 일은 윤허하지 않는다."
하였다.

-----

○己卯/臺諫啓曰: "通事李和宗、朴菁、崔世瀛、洪謙, 皆以天使之請, 命給重加, 爵賞猥濫, 莫此爲甚。 雖如此雜類之人, 必考其功勞, 術業精通, 然後可以錫命, 此人等惟奉陪天使, 給事左右而已。 別無功能, 其術業又非精通, 而濫授重加, 物情未便, 請速收成命。" 又啓任權、宋麒壽事, 答曰: "通事等加資果重矣, 然皆以天使面請, 勢不得已而從之, 豈可失信於華使乎? 終不可允。 任權事, 從之, 宋麒壽事, 不允。"

=====

인종실록 2권, 인종 1년 5월 18일 기묘 2번째기사 1545년 명 가정(嘉靖) 24년
이언적·김천우·유희춘 등에게 관직을 제수하다


이언적(李彦迪)을 의정부 좌찬성으로, 김천우(金天宇)를 홍문관 응교로, 유희춘(柳希春)을 수찬으로 삼았다.

-----

○以李彦迪爲議政府左贊成, 金天宇爲弘文館應敎, 柳希春爲修撰。

=====

인종실록 2권, 인종 1년 5월 19일 경진 1번째기사 1545년 명 가정(嘉靖) 24년
호조가 공무역을 할 것을 청하다


호조가 아뢰기를,
"두목들이 저자를 열어 무역할 때에 너무 값을 높이는 것이 날마다 심해져서 그 값이 서로 맞는 것은 백 중에 하나도 없으므로 저자 사람들이 다 괴로와 울고 있으니 정상이 매우 가엾습니다. 이따금 공무역(公貿易)을 하는 것이 어떠하겠습니까?"
하니, 아뢴 대로 하라고 전교하였다.

-----

○庚辰/戶曹啓曰: "頭目等於開市貿易時, 太自高價, 日甚一日, 其價相當者, 百無一焉, 市人皆悶泣, 情甚可矜。 間或爲公貿易何如?" 傳曰: "依啓。"

=====

인종실록 2권, 인종 1년 5월 19일 경진 2번째기사 1545년 명 가정(嘉靖) 24년
대간이 이화종·박청 등의 일을 아뢰다


대간이 이화종·박청·최세영·홍겸·송기수 등의 일을 아뢰고, 또 아뢰기를,
"심언광(沈彦光)·소봉(蘇逢)은 삼흉 【 김안로(金安老)·허항(許沆)·채무택(蔡無擇).】 에게 아부하여 선동하고 결탁하여 용사(用事)하였으므로 그 죄가 큰데 이제 직첩을 도로 주었으므로 물정이 다 온편하지 못하게 여깁니다. 더구나 신정(新政)에 마땅히 먼저 호오(好惡)를 밝혀서 기강을 세워야 할 것인데, 충혼(忠魂)이 은택을 받기 전에 【 조광조(趙光祖) 등의 일을 가리켜 말한 것이다.】 간사한 무리가 도리어 은명(恩命)을 받은 것이겠습니까. 상께서 호오가 이러하시므로 아랫사람들이 까닭을 모르니 나라의 일에 뜻을 둔 자가 누구인들 우려하지 않겠습니까. 허흡(許洽)·박홍린(朴洪麟)은 흉악한 무리와 서로 결탁하여 사림(士林)을 해치고 조정을 거의 쑥밭으로 만들 뻔하였으니 죄악이 더욱 큽니다. 이제 대사(大赦)하였더라도 가벼이 놓아 줄 수 없으니 다 빨리 성명(成命)을 거두소서."
하니, 답하기를,
"통사와 송기수의 일은 윤허하지 않는다. 박홍린·허흠·심언광·소봉의 일은 아뢴 대로 하라."
하였다.

-----

○臺諫啓李和宗、朴菁、崔世瀛、洪謙、宋麒壽等事, 又啓: "沈彦光、蘇逢, 黨於三凶, 【金安老、許沆、蔡無擇。】 (煽)〔締〕 結用事, 其罪大矣, 今者還給職牒, 物情皆以爲未便。 況當新政, 宜先明好惡, 以立紀綱, 而忠魂尙未蒙澤, 【指言趙光祖等事。】 奸黨反承恩命。 自上好惡如此, 群下莫知所以, 凡有志於國事者, 孰不爲之憂慮? 許洽、朴洪鱗, 朋結凶徒, 毒害士林, 幾陷朝廷, 罪惡尤大。 今雖大赦, 不宜輕放, 請皆亟收成命。" 答曰: "通事及宋麒壽事, 不允。 朴洪鱗、許洽、沈彦光、蘇逢事, 如啓。"

=====

인종실록 2권, 인종 1년 5월 19일 경진 3번째기사 1545년 명 가정(嘉靖) 24년
홍문관 부제학 나숙 등이 올린 조광조의 신원에 관한 차자


홍문관 부제학(弘文館副提學) 나숙(羅淑), 직제학(直提學) 정원(鄭源), 전한(典翰) 이약해(李若海), 교리(校理) 김진종(金振宗), 부교리(副校理) 이추(李樞), 부수찬(副修撰) 이원록(李元祿)·이휘(李輝), 저작(著作) 박승임(朴承任)이 상차(上箚)하기를,
"천지(天地)의 상도(常道)는 그 마음이 만물에 보편하여 무심(無心)하고 성인(聖人)의 상도는 그 정(情)이 만사에 순응하여 무정(無情)합니다. 그러므로 제왕의 마음은 넓게 트여 아주 공변되며 사물을 대하여 순응하는 것입니다. 속에 간직한 것이 광명정대(光明正大)한 데서 나오지 않아 일을 처리할 즈음에 사의(私意)를 두는 데서 벗어나지 못한다면 그 정치를 방해하는 것은 마침내 이루 말할 수 없는 점이 있을 것입니다.
대체로 사(赦)는 제왕이 숭상할 것이 아닙니다. 혹 마지못하여 해야 할 경우가 있다면 한결같이 지극히 공정한 데에서 나와야 바른 왕정(王政)을 다할 수 있어서 천지의 마음에 맞을 수 있을 것입니다. 만일 시행을 반대로 하여 소인이 다행하고 군자가 불행하게 된다면 소장(消長)의 기틀이 참으로 여기에 관계될 것이니 어찌 크게 두렵지 않겠습니까. 신들이 보건대, 전하께서 고명(誥命)을 새로 받았으므로 비상한 은택을 크게 베풀어 죄가 국가에 관계되는 자까지도 다 함께 새로워지게 하고 파면된 자들도 모두 써서 아뢰게 하시니, 온 나라의 신민들이 모두 다 기뻐서 반드시 지극히 공정한 처사가 있으리라고 생각하여 누구나 다 목을 늘이고 크게 바랐습니다. 그런데 명이 내린 것을 듣게 되어서는 그 희망하던 것과 크게 어긋나므로 또한 누구나 다 마음이 꺾이고 기운을 잃어 눈물을 흘리는 자까지 있습니다. 전하께서 성왕(聖王)의 도리를 배우셨는데도 정령(政令)을 내는 근원에 있어서 편사(偏私)에 가리워 이토록 심하게 일을 해칠 것이라고는 생각하지 못하였습니다.
조광조(趙光祖)는 학문이 바른 연원(淵源)을 얻었고 그 뜻이 임금을 요(堯) 순(舜) 같은 같은 임금이 되게 하는 데에 있었는데, 마침 선조(先朝)의 지우(知遇)를 만났으므로 스스로 밝은 임금을 만나 도(道)를 행할 수 있는 천년에 한 번 있는 기회라고 생각하여 개연(慨然)히 용감하게 일하고 돌아보는 것이 없었습니다. 그 밖의 김정(金淨) 같은 무리는 조광조에 비하여 차이가 있기는 하나 진실로 터럭만한 사심이 없이 임금을 사랑할 줄만 알고 자기가 있는 것을 몰랐으니, 또한 다 한 세대의 호걸이었습니다. 중종 대왕(中宗大王)께서 그 마음을 깊이 믿어 사심 없이 발탁하셨으므로 임금과 신하가 서로 뜻이 맞은 것으로는 옛날에도 드문 일이었습니다. 다만 군자가 뜻을 얻는 것은 소인의 이로움이 아니므로 한때의 간사한 남곤같은 무리가 원수처럼 미워하여 갖가지로 참소하고 남몰래 그 계책을 부려서 현인 군자(賢人君子)를 일망타진하였습니다. 그때의 화(禍)를 말하면 참혹하다 하겠으나 실로 선왕의 뜻이 아니었습니다. 그러므로 죽이고 귀양보낸 뒤에 근신(近臣)에게 ‘조광조의 무리가 행한 일은 과격하였으나 그 마음에는 진실로 간사한 것이 없었다.’고 분부하시고, 그뒤로 기묘년의 무리를 생각하여 점점 등용하고 도로 서용하기에 이르렀으니, 이것을 보면 선왕의 뜻이 아니었다는 것이 분명합니다.
한때의 사람들이 잇달아 등용되었으나 조광조의 무리만은 홀로 은혜를 입지 못하였으므로, 복작(復爵)의 명이 지체되어 거행되지 않는 것을 선왕 때에 이미 말한 자가 있었는데 미루다가 거행하지 못하였으니, 선왕께는 몇 해만 더 사셨으면 선왕의 성명(聖明)으로서 어찌 마음이 깨끗이 풀려서 복작시키지 않으셨겠습니까. 전하께서 사복(嗣服)하신 처음에 조광조의 일로 그 억울함을 두루 아뢴 것이 아래로 초야의 미천한 사람부터 시종(侍從)·대간(臺諫)·대신(大臣)까지 누구나 다 그러하였으니 조정의 공론이 어디에 있는지를 알 만합니다. 그런데도 전하께서는 오히려 주저하고 결단하지 않으셨고 이제 대사(大赦)하게 되어서도 은명(恩命)이 또 지하의 한 썩은 뼈에 미치지 않았으니 신들은 미혹합니다.
전하께서 이 일이 선왕 때에 있었다 하여 쉽사리 조치할 수 없다고 하십니다. 그렇다면 심언광(沈彦光)·소봉(蘇逢)은 간사한 무리로서 사림을 모함하고 종사를 거의 위태롭게 하였으므로 선왕께서 그 간사한 것을 분명히 알고 이미 그 죄를 정하셨는데, 이것만은 선왕 때에 죄를 얻은 것이 아닙니까. 그런데도 작명(爵命)의 회복이 유독 이들에게만 미쳤으니 이것을 제왕의 아주 공평한 도리라 하겠습니까. 군주가 일을 거행하는 데에 있어서는 자기 뜻만을 고집하여서는 안 되고 반드시 한결같이 아주 공평하고 아주 정직해야만 인심이 기뻐 따르는 것인데, 지금 조광조에 대해서는 공론이 다 함께 따라도 전하께서 더욱 굳게 물리치시고 종사에 죄를 얻어 선왕 때에 폐기된 자에 대해서는 은명이 먼저 미쳤습니다. 전하께서 일을 처리하는 것이 이러하시니 어떻게 중망(衆望)을 진압하고 인심을 복종시키겠습니까.
전하께서 성학(聖學)을 공부하신 지 여러해가 되었으므로 그 격물(格物)·치지(致知)·성의(誠意)·정심(正心)의 공부에 있어서는 진실로 있는 힘을 다하셨는데도 일을 거행하는 데에 나타난 것은 치우치고 융통성이 없는 잘못이 있음을 면하지 못하시니, 이것은 마음이 사물에 응할 때 천리(天理)의 공변된 것처럼 순수하지 못한 것입니다. 그러므로 시비가 전도되고 호오(好惡)가 어긋나서, 소인은 전하의 천심(淺深)을 엿볼 수 있어서 탄관(彈冠)하며 서로 경하하고 군자는 전하의 호오를 볼 수 있어서 누구나 다 맥이 풀렸습니다. 그리하여 사기는 날로 꺾여 가고 풍속은 날로 경박해져 가서 마침내 나라가 나라답지 않게 될 것이니, 전하께서 장차 어떻게 뒷일을 선처하실는지 모르겠습니다. 전하께서는 이를 유념하소서."
하니, 답하기를,
"이 차자를 보니 논한 것이 지극히 마땅하다. 조광조를 복직시키는 일은 나도 이미 공론이 격발한 줄 아니 반드시 대사(大赦)를 기다려서야 할 것이 없겠다. 다만 선왕께서 오히려 그 지엽(枝葉)이 되는 자를 등용하였는데 이 사람만은 은명을 받지 못하였으니 아마도 그럴 만한 까닭이 있을 것이다. 그러므로 감히 가벼이 윤허하지 못하는 것이다. 또 심언광·소봉·허흡·박홍린은 간흉의 지류(支流)일 뿐이므로 대사에 따라서 죄를 씻어주려 하였는데 언관(言官)이 논집(論執)하므로 이미 명을 고쳤다."
하였다.

-----

○弘文館副提學羅淑、直提學鄭源、典翰李若海、校理金振宗、副校理李樞、副修撰李元祿ㆍ李煇、著作朴承任上箚曰:
天地之常, 以其心普萬物而無心; 聖人之常, 以其情順萬事而無情。 故帝王之心, 廓然而大公, 物來而順應。 苟存乎中者, 不出於光明正大, 而處事之際, 不免有私意之間, 則其妨政害治, 終有不可勝言者矣。 夫赦者, 非帝王之所尙。 或有不得已焉者, 則要當一出於至公, 然後爲能盡王政之正, 而有以合天地之心矣。 如倒行逆施, 使小人幸而君子不幸, 則消長之機, 實關於此, 豈不大可畏哉? 臣等伏見殿下, 以新承誥命, 大霈非常之恩, 罪關國家, 咸與惟新。 凡在罷免, 竝令書啓, 一國臣民, 擧皆欣然以爲, 必有至公之擧, 莫不延頸顒望。 及聞命下, 與其所想望者, 大相乖剌, 亦莫不摧心喪氣, 至有隕涕者。 不意殿下學聖王之道, 而出治之源, 不能無偏私之蔽, 害於其事者, 至此之甚也。 趙光祖, 其學得淵源之正, 其志在堯、舜其君, 適値先朝知遇, 自以爲得君行道, 千載一時, 慨然勇爲, 無所顧慮。 其他若金淨輩, 雖視光祖有間, 固無一毫邪心, 唯知愛君, 不知有己, 亦皆一世之豪傑也。 中宗大王深信其心, 虛懷延攬, 君臣相得, 雖古罕有。 第以君子得志, 非小人之利, 一時奸邪若南衮輩, 疾如仇讎, 萋菲萬端, 暗昧之間, 得售其計, 賢人君子, 一網打盡。 當時之禍, 言之可謂慘矣, 而實非先王之意也。 故誅竄之後, 對近臣敎曰: "光祖輩所行雖激, 其心則固無邪。" 其後思己卯之流, 稍稍引用, 至於還敍, 以此觀之, 非先王之意明矣。 一時之人, 相繼登庸, 而光祖輩獨未霑恩, 復爵之命, 鬱而不擧, 先王之朝, 已有言者矣, 而遷延不行。 若假先王數年, 則以先王聖明, 寧不釋然而復之乎? 殿下嗣服之初, 將光祖歷陳其冤者, 下自草澤之微, 以及侍從、臺諫、大臣, 莫不皆然, 則朝廷公論所在可知。 而殿下尙且遲回不決, 及今大赦, 而恩命又不及於泉下一朽骨, 臣等竊惑焉。 殿下若以事在先朝, 不可容易處之, 則沈彦光、蘇逢, 以奸邪之黨, 傾陷士林, 幾危宗社, 故先王明燭其奸, 旣定其罪, 此獨非得罪於先朝者乎? 而爵命之復, 獨及於此輩, 此可謂王者至公之道乎? 人君擧事, 不可自用, 要必一循至公至正, 然後人心悅服。 今也在光祖, 則公論皆與之, 而殿下拒之愈固, 至於得罪宗社, 廢棄先朝者, 則恩命先及焉。 殿下之處事如此, 其何以壓衆望而服人心乎? 殿下潛心聖學, 積有年紀, 其於格致誠正之功, 固無餘力, 而見諸行事, 未免有偏滯之失, 是虛明應物之地, 未能純乎天理之公。 故是非顚倒, 好惡乖戾, 小人有以窺殿下淺深, 而彈冠相慶, 君子有以見殿下好惡, 而莫不解體。 士氣日摧, 風俗日偸, 終至於國非其國, 不知殿下將何以善其後乎? 伏願殿下留念焉。
答曰: "觀此箚子, 所論至當。 趙光祖復職事, 予亦已知其公論激發, 不必待赦而後爲之也。 但先王猶引用其枝葉者, 而此人獨未蒙恩命, 恐必有所以然也。 故不敢輕許。 且沈彦光、蘇逢、許洽、朴洪麟, 只是奸兇之支流, 故因大赦欲蕩滌之, 而以言官論執, 旣改其命矣。"

=====

인종실록 2권, 인종 1년 5월 20일 신사 1번째기사 1545년 명 가정(嘉靖) 24년
상이 주다례를 지내고 대비전에 문안하다


상이 창경궁(昌慶宮)에 거둥하여 경사전(景思殿)에서 친히 주다례(晝茶禮)를 지내고 이어서 대비전(大妃殿)에 문안하였다. 장차 계엄(戒嚴)430) 하여 대가(大駕)가 움직이기 전에 검상(檢詳)이 삼공(三公)의 뜻으로 아뢰기를,
"근래 중국 사신 때문에 상께서 노동이 이미 극도에 이르렀는데 이처럼 비가 내리는 날에 다시 거둥을 번거롭게 하시면, 옥체(玉體)가 피로하여 손상될 것이 염려됩니다."
하니, 답하기를,
"요즈음 대청(大聽)431) 때문에 오래 보살피지 못하였으므로 틈을 타서 하려는 것이다. 지금 비가 내리더라도 그만둘 수 없는데 더구나 내 기후(氣候)도 피곤하지는 않은데이겠는가."
하고, 드디어 거둥하였다.

-----

○辛巳/上幸昌慶宮, 親行晝茶禮于景思殿, 仍問安于大妃殿。 將戒嚴, 大駕未動, 檢詳以三公意啓曰: "近來以天使之故, 自上勞動, 已爲極矣, 而如此陰雨之日, 更煩擧動, 恐致玉體勞傷。" 答曰: "近因大聽, 久廢省視, 故欲乘間爲之。 今雖雨雨, 不可止也, 況予之氣候, 亦不至於疲憊乎?" 遂行。

=====

인종실록 2권, 인종 1년 5월 20일 신사 2번째기사 1545년 명 가정(嘉靖) 24년
대간이 송기수·이화종 등의 일을 아뢰다


대간이 송기수·이화종·박청·최세영·홍겸의 일을 아뢰었으나 다 윤허하지 않았다.

-----

○臺諫啓宋麒壽、李和宗、朴菁、崔世瀛、洪謙事, 皆不允。

=====

인종실록 2권, 인종 1년 5월 21일 임오 1번째기사 1545년 명 가정(嘉靖) 24년
대간이 이화종 등의 일을 아뢰다


대간이 이화종 등의 일을 아뢰었으나 다 윤허하지 않았다.

-----

○壬午/臺諫啓李和宗等事, 皆不允。

=====

인종실록 2권, 인종 1년 5월 21일 임오 2번째기사 1545년 명 가정(嘉靖) 24년
사헌부 대사헌 민제인 등이 올린 조광조의 신원 등에 관한 차자


사헌부 대사헌(司憲府大司憲) 민제인(閔齊仁), 집의(執義) 송희규(宋希奎), 장령(掌令) 정희등(鄭希登)·이언침(李彦沈), 지평(持平) 김저(金䃴)·민기문(閔起文) 등이 상차하기를,
"군주의 호오(好惡)는 소장(消長)의 기틀이요 치란(治亂)이 관계되는 바입니다. 호오가 마땅함을 얻으면 군자가 진용(進用)되고 소인이 물러가서 나라가 저절로 다스려지겠으나, 마땅함을 얻지 못한다면 어진 사람과 간사한 자가 뒤섞이고 쓰고 버리는 것이 거꾸로 되어 나라가 또한 어지러워질 것입니다. 그렇다면 나라를 다스리려는 자가 그 호오를 삼가지 않을 수 있겠습니까.
조광조 등은 선왕 때에 충성을 다하고 세도(世道)가 날로 쇠퇴하는 것을 늘 염려하여 삼대(三代)의 정치를 회복하는 것을 자기 임무로 여기고, 동지를 힘써 인솔하여 평생의 품은 뜻을 죄다 펴서 옛 정치를 오늘날에 다시 보기를 바랐습니다. 불행히도 본받고 따르는 무리가 점점 경박하고 과격한 버릇을 이룬 것을 조광조도 진실로 이미 근심하였으나 또한 막지 못하였으니, 당시에 중도에 지나친 잘못은 있었으나 그 마음을 미루어 보면 일월(日月)과 빛을 다툰다고 할 만합니다. 심언광·소봉은 간사하고 흉악한 자에게 아부하여 자기의 기세를 부리고 권력을 마음대로 하여서 국가의 일을 그르치고 사림(士林)을 해친 것이 한둘로 셀 수 없습니다. 이것을 보면 조광조의 충정 정직은 나라 사람이 함께 좋아하는 바요 공론이 함께 따르는 바이며 심언광·소봉이 간사한 자에게 아부한 것은 또한 나라 사람이 함께 미워하는 바요 공론이 따르지 않는 바인데, 이제 벼슬을 주는 명이 충정 정직한 사람에게 미치지 않고 도리어 간사한 무리에게 주어졌습니다. 이것은 전하의 호오가 나라 사람의 공론이 있는 데에 의하지 않고 치우치고 융통성이 없어 정도를 잃은 병통을 면하지 못하신 것입니다. 신들은, 시비가 밝지 않고 추향(趨向)이 정해지지 않아서 소인은 전하의 마음을 엿볼 수 있고 지사(志士)는 따라서 맥이 풀려 치란의 기틀이 장차 여기에서 결정될 것이 염려됩니다.
전하께서는 평소에 성학(聖學)을 강구(講究)하셨는데 호오가 정당함을 얻지 못한 것이 한결같이 이 지경에 이르렀으니 신들은 실망을 견딜 수 없습니다. 신들이 이일을 잊지 못하는 까닭은 한 사람의 조광조에게 사정(私情)을 두는 것이 아닙니다. 생각하건대 임금 마음의 호오가 한번 바른 것을 잃으면 밝지 않고 정해지지 않는 걱정이 있고 소장·치란에 크게 관계되는 것이 있을 것이니 어찌 매우 두렵지 않겠습니까. 바라건대 전하께서는 나라 사람의 호오에 따르고 공론(公論)이 어디에 있는지를 살펴서 호오를 밝히고 사정(邪正)을 가려 정령(政令)을 내는 큰 근본을 세우소서."
하니, 답하기를,
"이 차자를 보니 논한 바가 지극히 마땅하다. 조광조 등의 복직은 공론에서 격발(激發)한 것인 줄 알고 있다. 다만 선왕께서 그 지엽(枝葉)을 등용하면서 은혜가 이 사람에게만은 미치지 않았으니 아마도 그럴 만한 까닭이 있을 것이다. 그래서 내가 감히 가벼이 고치지 못하는 것이다."
하였다.

-----

○司憲府大司憲閔齊仁、執義宋希奎、掌令鄭希登ㆍ李彦忱、持平金䃴ㆍ閔起文等上箚曰:
人主好惡消長之機, 而治亂所關也。 好惡苟得其當, 則君子進小人退, 而國自治矣, 如不得其當, 則賢邪混雜, 用舍顚倒, 而國亦亂矣。 然則欲治其國者, 於其好惡, 可不愼哉? 趙光祖等盡忠先朝, 常念世道日卑, 慨然以挽回三代爲己任, 勖率同志, 罄展平生所蘊, 冀復見古治於今日。 不幸效慕之徒, 漸成浮激之習, 光祖固已憂之, 而亦不能禁, 當時過中之失, 蓋亦有之, 然推其心也, 與日月爭光可也。 沈彦光、蘇逢, 黨附奸(兒)〔兇〕 , 使氣用事, 誤國家之事, 爲士林之害者, 難以一二計矣。 以是觀之, 光祖之忠正, 國人之所共好, 而公論之所與也; 彦光、蘇逢之黨奸, 亦國人之所共惡, 而公論之所不與也。 今者給爵之命, 不及於忠正, 而反加於奸黨。 是殿下之好惡, 不以國人公論之所在, 而未免有偏滯失當之病。 臣等竊恐, 是非不明, 趨向不定, 小人有以窺其淺深, 志士因而解體, 治亂之幾, 將自此決矣。 殿下於聖學, 講劘有素, 而好惡之不得其當, 一至於此, 臣等不勝缺望。 臣等所以眷眷於此者, 非私一光祖也。 竊念君心好惡, 一失其正, 則有不明不定之患, 而大有關於消長治亂, 豈不深可懼哉? 伏願殿下, 順國人好惡, 察公論所在, 明好惡辨邪正, 以立出治之大本。
答曰: "觀此箚子, 所論至當。 已知光祖等復職, 爲公論所激發也。 但先王猶引用其枝葉者, 而恩獨不及於此人, 恐必有所以然也。 玆予不敢輕改。"

=====

인종실록 2권, 인종 1년 5월 22일 계미 1번째기사 1545년 명 가정(嘉靖) 24년
대간이 이화종 등의 일을 이뢰다


대간이 이화종 등의 일을 아뢰었으나 윤허하지 않았다.

-----

○癸未/臺諫啓李和宗等事, 不允。

=====

인종실록 2권, 인종 1년 5월 22일 계미 2번째기사 1545년 명 가정(嘉靖) 24년
사헌부 대사헌 민제인 등이 올린 조광조의 신원 등에 관한 차자


사헌부 대사헌 민제인 등이 상차하기를,
"신들이 전교를 보건대 ‘선왕께서 지엽이 되는 자를 등용하면서 은혜가 이 사람에게 만은 미치지 않았으니 아마도 까닭이 있을 것이다.’ 하셨으므로 신들은 미혹합니다. 빌붙고 결탁한 소인이라면 지엽이라 하여도 되겠으나, 군자는 그렇지 않아서 더불어 힘을 도와 일을 같이한 자가 다 그 동지이니 어찌 지엽이라 할 수 있겠습니까. 군주가 치평(治平)을 꾀하려면 사정(邪正)을 가리고 호오(好惡)를 밝혀야만 사람들이 추향을 알아서 치도(治道)가 이룩될 것입니다. 조광조는 선조(先朝)에서 마음을 다하고 스스로 도(道)를 행하여 세상을 구제할 천 년에 한 번 있을 기회라고 생각하여, 분연히 용감하게 행하고 다른 것을 돌볼 겨를이 없었습니다. 그때의 사림(士林)은 다같이 존경하였으나 간사하고 시기하는 무리는 청류(淸流)의 우두머리라 지목하여 먼저 극죄(極罪)에 처하였으니 그 화(禍)가 참혹하였습니다.
아, 조광조는 충정(忠正)한 자로서 끝내 배운 것을 죄다 펴지 못하고 뜻을 지닌채 죽었으므로, 한때의 사람들이 함께 아까와할 뿐 아니라 이제까지도 듣는 자는 누구나 다 슬퍼하고 억울하게 여깁니다. 이제 전하께서는 그 뜻을 같이한 자를 지엽이라고 하시니 이것은 반드시 조광조를 근저(根柢)로 여기셔서 이런 분부가 있었을 것입니다. 아 지엽이니 근저니 하는 일은 군자에게 마땅히 있는 바가 아니니 지하의 혼이 어찌 어두운 가운데에서 깊이 통탄하지 않겠습니까. 수용(收用)되어 조정(朝廷)에 있는 신하도 아마 마음에 미안한 점이 있을 것입니다.
군주가 사정과 호오에 대하여 가리지 못하는 것이 있으나 일단 가렸으면 마땅히 취하고 버리는 것이 있어야 할 것입니다. 선왕 때에 이미 그 동지(同志)를 등용하였으니 간사하지 않게 여긴 것이 분명합니다. 이제 간사하지 않은 줄 알았으면 그들이 존경하던 자에 대하여 먼저 좋아하는 것을 보여야 할 것인데 이 사람을 치우치게 미워하는 듯하시니 이것은 신들이 알지 못할 바입니다. 신들이 알지 못하는 것일 뿐 아니라 천년 뒤에도 우리 임금의 호오가 어떤것이었는지를 의심할 것이니 신들은 더욱 답답하니다. 더구나 성명(聖明)의 신정(新政)을 당하여 온 나라의 보고 느끼는 것이 여기에 관계되니, 호오를 보이는 것을 어찌 조금이라도 치우치게 할 수 있겠습니까. 바라건대 전하께서는 호오를 밝히고 사정을 가려서 정치의 기강을 세우소서."
하니, 답하기를,
"내가 지엽이라 한 것은 다름 아니라, 다만 지난날의 일에 의거(依據)하여 말하였을 뿐이다."
하였다.

-----

○司憲府大司憲閔齊仁等上箚子曰:
臣等伏覩傳敎, 有曰: "先王引用枝葉者, 而恩獨不及於此人, 恐有所以。" 臣等竊惑焉。 如小人之依附攀結者, 謂之枝葉可也, 君子則不然, 所與協力共事者, 皆其同志, 是豈可謂之枝葉乎? 人君欲圖其治, 要當辨邪正明好惡, 然後人知所向, 而治道成矣。 趙光祖盡心先朝, 自以爲行道濟世, 千載一時, 奮然勇爲, 不暇恤他。 當時士林, 翕然尊尙, 而陰邪媢嫉之徒, 指以淸流之魁, 先置極罪, 其禍慘矣。 嗚呼! 以光祖忠正, 終不得展盡所學, 齎志而歿, 不唯一時之所共惜, 至今聞者, 莫不於悒而鬱抑。 今殿下至以其同志者, 謂之枝葉, 此必以光祖爲根柢, 而有是敎也。 嗚呼! 枝葉根柢之事, 非君子之所宜有焉, 則地下之魂, 寧無隱痛於冥冥? 而收用在朝之臣, 恐有未安於心也。 人主於邪正好惡之際, 有不能辨, 辨之則宜有所取舍。 先朝旣用其同志, 則以爲非邪也明矣。 今苟知非邪也, 則其所嘗尊尙者, 當先示所(惡)〔好〕 , 而似若偏惡於此人, 此臣等之所未解也。 非徒臣等之所未解, 千載之下, 亦將有疑於吾君好惡之何如, 臣等尤竊悶焉。 況當聖明新政, 一國之觀感係焉, 好惡之示, 豈容小偏? 伏願殿下, 明好惡辨邪正, 以立治綱。
答曰: "予所謂枝葉者, 無他, 只據往日之事而言之耳。"

=====

인종실록 2권, 인종 1년 5월 23일 갑신 1번째기사 1545년 명 가정(嘉靖) 24년
좌찬성 이언적이 사퇴를 청하다


좌찬성 이언적이 아뢰기를,
"유인숙(柳仁淑)·권벌(權橃)은 다 먼저 벼슬하고 노성(老成)한 사람인데 신이 뒤에 벼슬한 사람으로서 좌목(座目)은 두 사람보다 높은 줄에 있으니 지극히 미안합니다. 당초 숙배(肅拜)할 때에 곧 사피하려 하였으나 고례(古禮)를 몰라서 사피하지 못하였는데, 요즈음 뒤미처 들으니 예전에도 이러한 예(例) 【 선왕 때에 김응기(金應箕)가 좌차(座次) 때문에 먼저 벼슬한 사람에게 사양하였다.】 가 있었다 하므로 감히 아룁니다."
하니, 전교하기를,
"조정에서는 벼슬을 가장 존중하는 것이고 이제도 낙점(落點)의 선후로 차례를 삼았으니, 하루 사이에 형세가 혹 이렇게 되었더라도 쉽사리 고칠 수 없다. 사피하지 말라."
하였다.

-----

○甲申/左贊成李彦迪啓曰: "柳仁淑、權橃, 皆先進老成之人, 臣以後進, 座目右於二人之列, 至爲未安。 當初肅拜時, 卽欲辭避, 未知古禮未果, 今者追聞之, 則古亦有此等例, 【先朝有金應箕, 以坐次, 讓于先進。】 故敢啓。" 傳曰: "朝廷莫如爵, 今亦以落點先後, 爲之次第, 雖一日之間, 勢或至於如此, 不可輕改。 勿辭。"

=====

인종실록 2권, 인종 1년 5월 23일 갑신 2번째기사 1545년 명 가정(嘉靖) 24년
상이 사신이 바친 물건을 해사에 내리다


상이 전후의 중국 사신이 바친 물건을 죄다 해사(該司)에 내리고, 그 나머지는 신하들에게 나누어 주도록 명하며 이르기를,【위로는 대군(大君)·제군(諸君)·부원군(府院君)·삼공(三公)·육경(六卿)·아경(亞卿)·당상관(堂上官)·대간(臺諫)·시종(侍從)부터 아래로는 모든 시위(侍衛)· 차비(差備)432) 까지 모두에게 차등을 두어 내려 주었다.】
"이것은 다른 나라의 물건이므로 여러 사람들과 함께 하여 완상(玩賞)하게 하려는 것이다."
하였다. 홍문관 부제학 나숙(羅淑) 등이 아뢰기를,
"오늘 아침에, 중국 사신이 바친 당물(唐物)을 신하들에게 나누어 내리시니 상은(上恩)이 지극히 중합니다. 다만 흠사(欽賜)433) 한 물건 외에 전후의 사신이 바친 물건은 그 수량이 매우 많고 회봉(回俸)하는 물건은 거의 열 배나 되므로, 국고(國庫)를 다 털어도 오히려 모자라서 시전(市廛)에 바치도록 요구하여 겨우 그 수량을 채웠습니다. 공사(公私)가 다 비어서 장차 이어갈 수 없을 것이니 나라를 위하여 먼 장래를 생각하면 어찌 한심하지 않겠습니까. 그 바친 물건을 유사(有司)에게 맡겨서 국고에 저장하여 뒷날의 쓰임에 대비하는 것이 일에 있어서 매우 정당한데, 뒤 폐단을 생각하지 않고 신하들에게 나누어 내렸으니 이미 옳지 않습니다. 더구나 죄다 대내(大內)에 들여 성려(聖慮)를 번거롭히며 수량을 맞추어 나누어 주어 아래로 유사의 일을 침범하기까지 하셨으니, 아마도 제왕의 정대(正大)하고 광명(光明)한 도리가 아닐 듯합니다. 대체로 의리와 이익 사이는 진실로 깊이 살피고 밝게 가려서 청명(淸明)한 덕을 다하여 터럭만한 흠도 없게 해야 할 것인데 도리어 몸소 잗단 일을 가까이하여 이런 잘못을 하였으니, 신들은 전하께서 의리와 이익의 분별에 미진한 것이 있어서 마침내 성덕(聖德)에 누를 끼칠까 염려됩니다. 전에 대간이 아뢴 것에 따라 ‘장차 조처가 있을 것이다.’라고 답하셨으나 신하들의 바라던 것과 아주 다릅니다. 신들은 벼슬이 논사(論思)에 있는데 일에 앞서서 바로잡지는 못하고 도리어 사여(賜與)받는 반열에 끼었으니 지극히 미안합니다. 또 요즈음 중국 사신의 접대 때문에 경연(經筵)을 오래 멈추었으므로 위아래의 뜻이 막혔으니 때때로 경연에 나아가 치도(治道)를 강구하소서."
하니, 답하기를,
"나누어 주는 일은 맡은 사람을 시켜 마련하게 하였다. 내가 어찌 친히 수량을 맞추어서 하였겠는가. 더구나 전에도 이런 예가 있으니 내가 홀로 한 일이 아니다. 또 경연을 오래 멈춘 일은 나도 매우 염려한다마는 날씨가 매우 더워서 위아래가 노고를 더할 것이 염려되기 때문에 근래 시사(視事)를 멈추었으니, 서늘한 날을 기다려서 해야 하겠다."
하였다.

-----

○上以前後天使所進物件, 盡下該司, 其餘命頒賜臣僚 【上自大君、諸君、府院君、三公、六卿亞卿堂上官、臺諫、侍從, 下至凡侍衛, 差備, 皆賜給有差。】 曰: "此乃異國之物, 故欲與衆共之, 仍使玩見耳。" 弘文館副提學羅淑等啓曰: "今朝以天使所進唐物, 分賜臣僚, 上恩至重。 但除欽賜之物外, 前後天使所進物件, 其數甚多, 回俸之物, 幾至十倍, 傾盡國庫, 猶爲不足, 責納市廛, 僅充厥數。 公私俱竭, 將不能繼, 爲國遠慮, 豈不寒心? 其所進之物, 當付諸有司, 藏之國庫, 以備後日之用, 於事甚當, 而不計後弊, 分賜臣僚, 已爲不可。 況盡入大內, 至煩聖慮, 照數分給, 下侵有司之事, 恐非帝王正大光明之道也。 大抵義利之間, 固宜深察洞辨, 以盡淸明之德, 俾無一毫之累, 而顧乃躬親細瑣, 有此謬擧, 臣等恐殿下於義利之辨, 有所未盡, 而終累聖德也。 前者因臺諫之啓, 答以將有所處置, 而與群下所望者, 大相遼絶。 臣等職在論思, 不能先事格正, 反與賜與之列, 至爲未安。 且近因天使接對, 久廢經筵, 上下之情阻隔, 請時御經筵, 講(靡)〔劘〕 治道。" 答曰: "頒賜事, 使所掌人磨鍊矣。 予豈親自照數而爲之乎? 況曾亦有此例, 非予所獨爲也。 且久廢經筵事, 予亦念慮殊甚, 但日氣大炎熱, 恐上下必加勞苦, 所以近來停視事也, 當待涼日爲之。"

=====

인종실록 2권, 인종 1년 5월 24일 을유 1번째기사 1545년 명 가정(嘉靖) 24년
대간이 이화종 등의 일을 아뢰다


대간이 이화종(李和宗)·박청(朴菁)·최세영(崔世瀛)·홍겸(洪謙) 등의 일을 아뢰었으나 윤허하지 않았다.

-----

○乙酉/臺諫啓李和宗、朴菁、崔世瀛、洪謙等事, 不允。

=====

인종실록 2권, 인종 1년 5월 24일 을유 2번째기사 1545년 명 가정(嘉靖) 24년
대사간 구수담 등이 올린 공론을 따를 것 등에 관한 차자


대사간 구수담(具壽聃)·사간(司諫) 한주(韓澍), 헌납(獻納) 이택(李澤), 정언(正言) 조광옥(趙光玉)·김난상(金鸞祥) 등이 상차하였다.
"일에는 시비(是非)가 있고 사람에게는 사정(邪正)이 있으니, 군주(君主)가 반드시 먼저 자신의 호오(好惡)를 밝혀야 시비가 저절로 정해지고 사정이 저절로 가려지는 것입니다. 신들이 살펴보건대 전하께서는 성명(聖明)한 자질(資質)이 있는 데다가 성의(誠意)·정심(正心)의 공부를 극진히 하였으므로 일의 시비와 사람의 사정이 형감(衡鑑)434) 가운데 환하여 그 호오에 터럭만큼도 잘못되는 것이 없을 것인데, 정령 사이에 전도되고 어긋나는 잘못이 있는 것을 면치 못하시니 신들은 미혹합니다.
충의(忠義)의 뜻이 있는 선비가 지하(地下)에서 원한을 품는 것은 나라 사람이 함께 애석해 하는 것이요, 간사하고 흉악한 무리가 국가를 어지럽히는 것은 왕법(王法)이 용서하지 않는 것입니다. 전하께서 이 두 가지에 대하여 사정(邪正)이 어디에 있는지를 모르시는 것이 아닌데, 은명(恩命)이 내리는 것은 여기에 있지 않고 저기에 있으니, 이 어찌 호오가 뜻에 어긋납니까. 전하께서 시비·사정에 대하여 가리지 못하는 것이 있다면 그만이겠으나 가리실 수 있는데도 취하고 버리는 것이 이렇게 거꾸로 된다면 그 잘못은 또한 더욱 심한 것입니다.
아, 국가의 치란은 현사(賢邪)의 진퇴에 관계되고 현사의 진퇴는 군주의 호오에 관계됩니다. 사복(嗣服)하신 처음에 더욱 살펴서 밝게 가려, 그 착한 것을 좋아하여 온 나라의 착한 것을 권장하고 그 악한 것을 미워하여 온 나라의 악한 것을 징계하여 인심이 다 바른 방향을 알게 하셔야 할 것입니다. 전하께서 은혜를 베푸시는 것은 충혼(忠魂)에게 인색하고 간당(奸黨)에게 서두르는데 이것은 사람들이 미워하는 것을 좋아하고 사람들이 좋아하는 것을 미워하는 것이니, 충정(忠正)한 사람이 무엇에 권장되며 간사한 자가 어떻게 징계되겠습니까. 위로는 조정부터 아래로는 위포(韋布)까지 글을 올려 논열(論列)하는 자가 한둘이 아닌데, 천청(天聽)은 아득하여 시비가 뒤섞이고 사정이 난잡하게 하시니, 신들은 전하의 뜻이 어디에 있는지 모르겠습니다. 선악을 구별하는 것은 왕정(王政)의 먼저 할 일이며 자기의 의견을 버리고 남의 착한 것을 따르는 것은 아름다운 군주의 덕이니, 전하께서는 시비를 밝히고 호오를 정하여 시원하게 공론을 따라서 여망에 부응하소서. 그러면 더 없이 다행이겠습니다."

-----

○大司諫具壽聃、司諫韓澍、獻納李澤、正言趙光玉ㆍ金鸞祥等上箚曰:
事有是非, 人有邪正, 人君必先明在我之好惡, 然後是非自定, 而邪正自辨矣。 臣等伏見殿下, 以聖明之資, 盡誠正之功, 事之是非, 人之邪正, 瞭然於衡鑑之中, 其於好惡, 宜無一毫之謬, 而政令之間, 未免有顚倒錯戾之失, 臣等竊惑焉。 忠志之士, 含冤地下, 國人之所共惜; 奸兇之黨, 交亂國家, 王法之所不赦。 殿下於斯二者, 非不知邪正之所在, 而恩命之頒, 不於此而在彼, 是何好惡之拂於情歟? 殿下於是非邪正之際, 有所不辨則已, 有能辨焉, 而取舍如此其顚倒, 則其失又有甚焉者。 嗚呼! 國家之治亂, 係於賢邪之進退, 賢邪之進退, 係於人主之好惡。 嗣服之初, 尤當審察而明辨之, 好其善而勸一國之善, 惡其惡而懲一國之惡, 使人心皆知趨向之正。 殿下之施恩, 靳於忠魂, 而急於奸黨, 是好人之所惡, 而惡人之所好, 忠正何所勸, 而奸侫安所懲哉? 上自朝廷, 下至韋布, 交章論列者, 非一再, 而天聽邈然, 使是非混淆, 邪正雜糅, 臣等未知殿下之意之所在也。 旌別淑慝, 王政所先, 舍己從人, 君德之美, 伏願殿下, 明是非定好惡, 快從公論, 以副輿望。 不勝幸甚。

=====

인종실록 2권, 인종 1년 5월 25일 병술 1번째기사 1545년 명 가정(嘉靖) 24년
상이 중국 사신을 청하여 근정전에서 잔치하다


상이 중국 사신을 근정전에 청하여 잔치하였다.

-----

○丙戌/上請宴天使于勤政殿。

=====

인종실록 2권, 인종 1년 5월 25일 병술 2번째기사 1545년 명 가정(嘉靖) 24년
종사관 남응룡이 중국 사신이 돌아가는 길의 폐단을 아뢰다


종사관(從事官) 남응룡(南應龍)이 원접사(遠接使) 정사룡(鄭士龍)의 뜻으로 와서 아뢰기를,
"날씨가 몹시 더운데 중국 사신이 돌아갈 때 또 길을 곱잡아 빨리 몰고 군인을 때린다면 죽거나 다치는 자가 더욱 많아 그 폐단이 적지 않을 것이니, 부지런하고 착실한 차사원(差使員)을 따로 정하여 죽을 나누어 가지고 다니며 두루 구휼하여 일로(一路)의 군인이 쓰러지고 굶주리는 걱정이 없게 하지 않아서는 안 되겠습니다. 이 뜻을 빨리 개성부 유수와 황해도·평안도 등의 관찰사에게 하유하소서. 신이 전에 중국 사신이 왔을 때 백성이 몹시 지치는 폐단을 눈으로 보았으므로 감히 아룁니다."
하니, 아뢴 대로 하라고 전교하였다.

-----

○從事官南應龍, 以遠接使鄭士龍意來啓曰: "日氣酷熱, 若天使行還時, 又倍道疾驅, 歐打軍人, 則死傷尤多, 其弊不貲, 不可不別定勤實差使員, 分持糜粥, 以周救恤, 俾無一路軍人顚仆餓莩之患。 請以此意, 速下諭于開城府留守、黃海、平安等道觀察使。 臣曾於天使來時, 目覩生民困頓之弊, 故敢啓。" 傳曰: "如啓。"

=====

인종실록 2권, 인종 1년 5월 25일 병술 3번째기사 1545년 명 가정(嘉靖) 24년
대간이 이화종 등의 일을 아뢰고 헌부가 백성들의 고통을 아뢰다


대간이 이화종 등의 일을 아뢰고, 헌부가 아뢰기를,
"근래 국가에 일이 많은데, 국장(國葬)을 겨우 지내자 중국 사신이 잇달아 오므로, 부역(赴役)하고 공사(供事)하느라 서울과 지방의 백성이 다 명령을 견디지 못합니다. 수군(水軍)의 일은 그 괴로움이 훨씬 더하여 객지에서 오래도록 집에 돌아가지 못하므로 농사일을 전폐할 뿐 아니라 양식이 떨어져 굶주리고 고달픈 정상을 차마 말할 수 없습니다. 이제 산디(山臺)를 헐어 치우는 군사 4백여 명을 동궁(東宮)을 짓는 제목을 날라 들이는 일에 그대로 정하고 놓아 보내지 않으니 이 때문에 본부(本府)에 억울함을 호소하는 자가 또한 많습니다. 동궁의 일을 시작하는 것은 8월인데 거기에 드는 재목은 거의 다 날라 들였고 나르지 못한 것은 6백여 조(條) 뿐이라 합니다. 한성부(漢城府)의 차부(車夫)들은 견디지 못하여 혹 달아나서 생업을 잃은 자도 있으나 정부(政府)의 수레는 늘 한가하여 쓰이지 않으니, 아직 나르지 못한 재목은 정부의 수레를 빠짐 없이 뽑아내어 기일을 한정하여 날라 들이고 수군들은 우선 놓아 보내게 하여 몹시 지치는 폐단을 없애소서."
하니, 답하기를,
"이화종 등의 범람한 일은 이미 추고하게 하였으니, 추고하면 그 죄가 절로 드러날 것이다. 가자(加資)를 개정하지 않는 다는 뜻은 이미 죄다 말하였다. 정부의 수레를 뽑아 내고 군인을 우선 놓아 보내는 일은 아뢴 대로 하라."
하였다.

-----

○臺諫啓李和宗等事。 憲府啓曰: "近來國家多事, 纔經國葬, 天使繼至, 赴役供事之際, 京外人民, 皆不堪命。 水軍之役, 其苦倍蓰, 羈旅道途, 久未還家, 非徒全廢農業, 絶糧飢困之狀, 不可忍言, 而今者山臺撤毁軍三百餘名, 以東宮造成材木輸入事, 仍定不放, 由此訴冤于本府者亦多。 東宮始役, 期在八月, 而所入材木, 幾盡輸入, 其未輸者, 只六百餘條云。 漢城府車夫等不勝支當, 或有逃散失業者, 而政府車子, 則常閑在不用。 其未輸材木, 請以政府車子無遺抄出, 限日輸入, 水軍等姑令放送, 以除困頓之弊。" 答曰: "李和宗等泛濫事, 已令推之, 推之則其罪自見矣。 加資不改正之意, 已悉言之。 政府車子抄出, 軍人姑放事, 如啓。"

=====

인종실록 2권, 인종 1년 5월 25일 병술 4번째기사 1545년 명 가정(嘉靖) 24년
홍문관 부제학 나숙 등이 올린 조광조의 신원 등에 관한 차자


홍문관 부제학 나숙 등이 상차하기를,
"조광조의 벼슬을 도로 주는 것은 실로 국시(國是)를 정하고 사기(士氣)를 진작하는 큰 기회이므로 번갈아 글을 올려 이토록 간절히 아뢰는데 전하께서 곧 용단을 내리지 않으시니 또한 어찌 다른 까닭이 있겠습니까. 반드시 아버지가 돌아간 뒤 3년 동안은 아버지의 도(道)를 고치지 않으시려는 것일 것입니다. 대개 3년 동안은 고통스럽고 애모(哀慕)하며 바야흐로 불안해 하고 실망한 가운데에 어버이가 다시 보일 듯하니, 어찌 차마 자기 뜻을 행할 수 있다고 생각하여 갑자기 고치겠습니까. 신들은 번번이 이 때문에 전하의 뜻을 우러러 서로 감격의 눈물을 흘리며 지극한 덕에 다시 더할 것이 없다고 생각하였습니다.
그러나 주자(朱子)가 말하기를 ‘고치지 않을 수 없는 일을 내가 공의(公議)에 몰려 마지못하여 고치는 것도 효도에 해로울 것이 없다.’ 하였습니다. 만약에 밖으로는 공의에 몰리고 안으로는 고치려는 마음을 품었는데 참고 늦추어 반드시 3년 뒤를 기다리는 것이라면 성인의 뜻에 아주 어긋나는 것입니다. 그렇다면 경문(經文)만을 지키고 성인의 뜻에서 찾지 않는 것이 옳겠습니까. 이제 온 나라의 신하들도 일찍이 이것을 환히 알고 바른 것을 세우는 데에 뜻이 간절하여 논하는 것이 극진하여 남김이 없었으니 전하께서 이때에 허심탄회하게 결단하면 이것은 공의에 몰려서 마지못하여 하시는 것일 뿐인데, 지극한 효성에 무슨 해로울 것이 있겠습니까. 그런데도 시원히 결단하지 못할 뿐 아니라 도리어 선왕께서 지엽(枝葉)을 거두어 쓰셨지만 이 사람에게는 미치지 않았다고 말하여, 어질고 착한 사람을 기운이 빠지게 하고 간사하고 요행을 해치는 것이 있으니 어찌 한심하지 않겠습니까.
조광조가 마음 쓴 것이 바르지 않고 학술이 과연 순수하지 않다면 이른바 지엽이라는 자도 다 뜻을 같이하였으므로 본디 거두어 쓰지 않아야 할 것인데, 이미 육경(六卿) 자리에 두고 홍화(弘化)의 지위에까지 있게 했으니 그 충정(忠正) 때문이 아니겠습니까. 이미 충정이라 하였으면 조광조 같은 이학(理學)의 종장(宗匠)에게만 분별이 어두워 밝지 않은 것이 옳겠습니까. 그 사정(邪正)과 시비(是非)의 분별은 성충(聖哀)에서 이미 스스로 가려지고 정해졌을 것인데 성의(聖意)가 어떻게 여기시는지 모르겠습니다.
기묘년의 화가 일어났을 때에는 전하께서 바야흐로 어리시므로 진실로 주선하실 수 없었습니다. 관례(冠禮)를 하고 나서는 성학(聖學)이 날로 진보하여 시비에 이미 밝아지셨는데도 말소리를 부드럽게 완곡히 간(諫)하여 선왕의 과실을 바루지 못하였으니 이미 미진하였는데, 어찌하여 다시 번번이 선왕 때의 일이라는 말로 분부하여 공론을 누르십니까. 제왕이 간사한 것을 누르고 바른 것을 붙세우며 교화를 도타이 하여 풍속을 아름답게 하는 방법은 공론을 따라서 그 뜻을 빼앗지 않는 것에 지나지 않습니다. 그러므로 그 마음을 공경히 하고 백성을 작다 하지 말며 영민하고 용감하게 결단하여 물정에 따르기를 힘써야 하는데, 전하께서 이런 것을 가지셨는지 모르겠습니다.
남곤(南袞)은 주초(走肖)라는 참서(讖書)를 대내(大內)에 투입하여435) 선왕을 현혹, 북문을 열게 하여 사류를 모조리 잡아서 그 음흉한 죄가 극도에 이르렀는데도 죽어서 그 귀(貴)를 누리고 아직도 벼슬을 삭탈하지 않았습니다. 그런데 조광조는 학문이 정심(精深)하고 실천이 독실하며 끊어졌던 학문을 일으켜 세상의 유종(儒宗)이 되었으므로 사문(斯文)에 공로가 있는 것이 큰데도 지하에 자취를 감추어 아직도 포장(褒奬)하는 의논을 못합니다. 전하께서 이 두 가지에 대하여 호오를 분명하게 보이고 시비를 시원하게 정하여 낡은 것을 고치고 나라를 새롭게 하는 정치를 떨치시더라도 간사한 자들이 엿보고 음흉한 계책을 부리려 꾀하여 반드시 바루어질 것을 보장하기 어려운데, 더구나 강단(剛斷)을 버리고 유약(柔弱)한 마음을 가져서 머뭇거리고 돌아보아 복작시키는 법이 전도되어 정당함을 잃게 하여 한 세대의 추향을 의심스럽고 어지러운 지경으로 몰아가는 것이겠습니까. 이러하고도 서로 진심이 상통하는 도리를 밝히고 임금과 신하의 마음을 하나로 하여 덕이 없어지지 않고 나라가 위태하지 않게 하려 한다면 도리어 어렵지 않겠습니까.
대체로 사물을 대하는 마음이 편안하고 고요하지 않으면 깊이 연구할 겨를이 없는 것인데, 전하께서는 어찌하여 사려(思慮)를 수습하고 정신을 완전히 기르며 이미 본 바를 잠시 버려두고 도리어 공론이 있는 바에서 사정·시비의 한계를 깊이 살펴서, 남김없이 분별하여 서로 섞이지 않게 하지 않으십니까. 대체로 이렇게 하면, 경중(輕重)·취사(取捨)의 미묘한 곳이 절로 가슴속에서 환하여져서 어디에서나 한결같지 않은 치우침이 없을 것입니다. 조금이라고 이를 어겨서 공사(公私)·사정(邪正)의 기틀이 마음속에서 서로 다투는 것을 벗어나지 못하여 다시 그 바른 의리를 살피지 못하면, 이른바 전하의 지극한 덕이 도리어 치우치고 막혀서 바르지 않은 데로 돌아갈 것이니, 아첨하고 간사한 무리가 마침내 그 사이에서 연줄을 따라 서로 결탁하지 않을는지 어찌 보장하겠습니까. 신들은 바로 이 때문에 두려워합니다. 바라옵건대, 전하께서는 주자(朱子)의 말을 깊이 연구하여 오늘날의 기회에 참고하고 강단을 아끼지 말아서 국시(國是)를 정하고 사기(土氣)를 진작시키소서. 그러면 오도(吾道)가 다행하겠습니다."
하니, 답하기를,
"조광조와 뜻을 같이한 사람은 선왕 때에 다 거두어 썼으되 이 사람에게만 은혜가 베풀어지지 않았다. 온 나라 사람이 함께 소장(疏章)을 올려서 해명하였어도 끝내 윤허를 받지 못하였으니, 이것은 반드시 까닭이 있을 것이다. 우선 감히 가볍게 허가하지 않으나, 다시 유념하겠다."
하였다.

-----

○弘文館副提學羅淑等上箚曰:
還授光祖之爵, 實定國是、振士氣之一大幾會, 故交箚陳懇者至此, 而殿下之不卽勇斷, 亦豈有他哉? 必有見於三年無改之道也。 蓋以三年之間, 疾痛哀慕, 方皇皇然望望然庶幾於親之復見, 豈忍以爲可以得行己志, 而率然遽改哉? 臣等每以此, 仰殿下之志, 相與感涕, 以爲至德之無以復加也。 然而朱子有言曰: "於事有不得不改者, 吾迫於公議, 不得已而改之, 亦無害其爲孝矣。" 若乃外迫公議, 內懷欲改, 而隱忍遷就, 必待三年之後者, 大非聖人之意也。 然則徒守經文, 不求聖人之意可乎? 今者一國臣僚, 亦嘗有燭於斯, 而志切植正, 論極無餘, 殿下於是時, 廓然快斷, 是迫於公議, 不得已焉耳, 有何害於至孝哉? 而非但不能快斷, 反以先王收用枝葉, 不及斯人爲辭, 使良善奪氣, 奸倖啓心。 嗚呼! 枝葉之說, 有以害人心者至此, 豈不寒心哉? 光祖之處心, 若果不正, 學術若果不純, 則所謂枝葉者, 亦皆同志, 固不宜收用也, 而旣以置諸六卿, 至居弘化之地, 則非以其忠正歟? 旣謂之忠正, 則如光祖理學之宗, 獨晦而不明可乎? 其邪正是非之分, 於聖衷已自辨定, 未知聖意, 以爲何如耶? 當己卯禍發之時, 殿下方在幼沖, 固不能周旋。 及旣冠, 而聖學日將, 是非已明, 而猶不克柔聲幾諫, 以正先王之過, 已爲未盡, 何復每敎以先朝之說, 以抑公論乎? 帝王所以抑邪扶正, 篤化美俗者, 不過循其公論, 而不奪其情也。 故攸敬厥心, 無謂民小, 敏勇果斷, 務循物情, 未知殿下, 其有是耶? 南衮以走肖之讖, 投之大內, 眩惑先王, 俾開北門, 打盡士類, 其陰邪之罪極矣, 而死享其貴, 迄未鐫秩。 光祖學問精深, 踐履篤實, 奮乎絶學, 爲世儒宗, 其有功於斯文者大矣, 湮晦地下, 尙未褒議。 殿下於斯二者, 雖明示好惡, 快定是非, 以振惟新之治, 猶懼群邪窺偵, 圖售陰計, 而難保於必正, 況棄剛懷柔, 徊徨顧戀, 使復爵之典, 顚倒失當, 驅一世趨好於疑眩之域耶? 如是而欲其昭孚感之理, 一君臣之心, 德不滅國不危, 顧不難哉? 大抵虛明應物之地, 使不寧靜, 則不暇深究義理, 殿下何不收拾思慮, 完養精神, 暫置其所已見者, 却於公論所在, 深察邪正是非之界限, 使剖析無餘, 勿令交互耶? 夫如是, 則輕重取捨之極, 自當瞭然於胸中, 惟左惟右, 罔有不一之偏矣。 一或反是, 而公私邪正之幾, 未免交戰於其中, 不復察其義理之正, 則所謂殿下之至德, 反歸於偏滯不正, 而側媚邪佞之徒, 安保其終不因緣交締於其間哉? 臣等正爲此懼焉。 伏願殿下深究乎朱子之言, 參今日幾會, 毋惜毅斷, 以定國是, 以振士氣。 吾道幸甚。
答曰: "光祖同志之人, 先朝旣皆收用, 而獨不施恩於此人。 雖擧國共上疏章以解之, 而終亦未蒙其允, 是必有所以。 姑不敢輕許, 更將留念焉。"

=====

인종실록 2권, 인종 1년 5월 25일 병술 5번째기사 1545년 명 가정(嘉靖) 24년
사헌부 대사헌 민제인 등이 대간의 임무와 관련하여 올린 차자


사헌부 대사헌 민제인 등이 상차하기를,
"대간은 군주의 이목(耳目)이 되므로, 공론이 있는 바와 치도(治道)에 관계되는 바를 무엇이나 다 일이 일어나기 전에 생각하고 말하여 숨기지 않는 것은 다 막힌 것을 아뢰어 그 결점을 바로잡으려는 뜻이요, 우리 임금을 허물이 있는 처지에 이르지 않게 하려는 것입니다. 요즈음 신들이 논한 것이 한두 가지 일이 아닌데, 전하께서 호오·사정의 분별과 당물(唐物)을 처리할 즈음에 일찍이 들어 주시지 않고 또 따라서 거절하여 드디어 호오가 전도되게 하고 진퇴의 도리를 밝히지 못하여 재물을 쓰는 것이 정당함을 잃어서 화리(貨利)의 근원을 맑게 하지 못하였으므로, 제왕이 간언(諫言)을 받아들이는 아름다움이 없을 뿐 아니라 또한 성덕(聖德)의 누가 되는 것을 면하지 못하였으니, 신들은 실망을 견딜 수 없습니다. 전하께서 성학(聖學)에 잠심(潛心)하고 다스리기를 꾀하는 것이 바야흐로 간절하시나, 오히려 자만하는 빛이 있고 치우치고 융통성 없는 병통을 제거하지 못하셨으니, 이러하고도 잘 다스려진 정치를 바라기는 어렵지 않겠습니까. 바라옵건대, 전하께서는 유의하소서."
하니, 답하기를,
"호오·사정의 일은 이미 알았고, 당물의 일도 전례에 따라서 하였다."
하였다.

-----

○司憲府大司憲閔齊仁等上箚曰:
臺諫爲人主耳目, 凡公論所在, 治道所關, 靡不先事而思, 言之不諱者, 皆陳閉補拾之意, 而欲使吾君, 不至於有過之地。 近者臣等所論非一事, 而殿下於好惡邪正之辨, 唐物處置之際, 曾不聽納, 又從而爲之辭, 遂使好惡顚倒, 而不能明進退之道, 用財失宜, 而不能淸貨利之源, 非徒欠帝王納諫之美, 而亦未免爲聖德之累, 臣等不勝觖望。 殿下潛心聖學, 圖理方切, 尙有訑訑之色, 未祛偏滯之病, 如此而欲望至治, 不亦難乎? 伏願殿下留意焉。
答曰: "好惡邪正事, 已曾知之, 唐物事, 亦循例爲之矣。"

=====

인종실록 2권, 인종 1년 5월 26일 정해 1번째기사 1545년 명 가정(嘉靖) 24년
동부승지 이문건이 저자 사람들의 고통을 아뢰다


동부승지(同副承旨) 이문건(李文楗)이 아뢰기를,
"신이 중국 사신에게 문안하려 태평관에 가서 보니, 저자 사람들이 많이 관반(館伴) 앞에 가서 호소하기를 ‘호조(戶曹)가 해달피(海獺皮)를 사서 바치라고 독촉하는데, 이것은 시중(市中)에 늘 있는 물건이 아니므로 바야흐로 찾아도 얻지 못하니, 하늘에 사무치도록 근심되고 답답하다. 쉽게 얻을 만한 다른 물건이라면 집을 팔아서라도 장만할 수 있겠으나, 무슨 말로 변명하겠는가.’ 하며 눈물까지 흘리는 일이 있었습니다. 인자한 마음이 있다면, 실로 차마 하지 못할 일이었습니다. 대체로 해달은 우리 나라에서 나는 것이 아니므로 이미 중국 사신에게도 나지 않는다고 답하였는데 【상사(上使) 장봉(張奉)이 해달피를 절실히 요구하여 우리 나라에서 나는 물건이 아니라고 답하였으나, 그대로 요구하여 마지않으므로 해사(該司)를 시켜 장만하여 주게 하였는데, 호조는 시중에서 바치도록 독촉하였다.】 어찌하여 반드시 없는 물건을 강요하여 백성을 이토록 극도로 괴롭혀야 하겠습니까. 중국 사신에게 여러 가지로 해명해 말하여 이 일로 우리 백성을 괴롭히지 말게 하소서."
하니, 전교하기를,
"저자 사람들이 몹시 불쌍하니, 왜인(倭人)이 개시(開市)한 뒤에 사도록 하라."
하였다. 【 일본국의 사신도 관소(館所)에 들어 있은 지 여러 날인데, 나라 안에 일이 많아서 아직 개시하지 못하였다.】

-----

○丁亥/同副承旨李文楗啓曰: "臣以天使問安往太平館, 見有市人等, 多赴愬於館伴前曰: ‘戶曹促令貿納海獺皮, 而此非如市中常存之物, 方求無得, 極天憂憫。 若他可易得之物, 則雖至賣家, 尙容備之, 其何說之辭?’, 至於垂涕。 儻有仁心, 實所不忍。 大抵海獺, 非本土所産, 而旣於天使處, 亦以不産答之, 【上使張奉切求海獺皮, 雖答以非土産之物, 而猶索之不已, 故令該司備給, 而戶曹督納于市中。】 何必强其所無之物, 而侵苦百姓, 至此極乎? 請百端解說於天使, 而勿爲此擧以病吾民。" 傳曰: "市人等事, 至爲哀矜, 倭人開市後貿之。" 【日本國使臣, 亦寓館有日, 而以國中多事, 時未開市。】

=====

인종실록 2권, 인종 1년 5월 26일 정해 2번째기사 1545년 명 가정(嘉靖) 24년
홍문관 부제학 나숙 등이 공론에 따를 것을 청하는 차자


홍문관 부제학 나숙 등이 상차하기를,
"근일 대간·시종이 서로 잇달아 상차하였으나, 번번이 반드시 까닭이 있을 것이라고 답하시되 까닭을 분명히 말하지 않으시기 때문에 신들은 성의(聖意)가 가리키는 것을 모르겠으니, 답답함을 견딜 수 없습니다. 임금과 신하 사이는 뜻이 서로 맞아, 생각이 있으면 반드시 말하고 말하면 반드시 다해야 임금과 신하의 의리가 맞아 막히는 걱정이 없어질 것입니다. 혹 서로 환히 알지 못하여 터럭만큼이라도 막히는 꼬투리가 있다면, 감통(感通)하는 이치가 사라져서 의심하는 조짐이 열릴 것입니다. 전하께서는 학문이 고명(高明)하여 이 이치를 환히 아시지 않는 것도 아닌데, 응답하실 때에는 성의를 분명히 보이려 하지 않아서 아랫사람들로 하여금 의혹을 가지게 하십니다. 이것은 참으로 간사한 계획을 자아내고 바른 사람을 물리치는 기틀이며 치평(治平)을 방해하고 난망(亂亡)의 터전이 되는 조짐이니, 두려워하지 않을 수 있겠습니까. 바라옵건대 전하께서는 마음을 트고 정성을 보여서 사람들의 의혹을 푸소서. 그러면 다행하겠습니다."
하니, 답하기를,
"이제 차자의 사연을 보고 그 뜻을 잘 알았다마는, 이른바 반드시 까닭이 있을 것이라는 말은 선왕(先王)께서 오래도록 윤허하지 않으신 것을 가리켜 말한 것이다. 내가 감히 시원하게 따르지 못하는 것이 어찌 다른 까닭이 있어서이겠는가."
하였다.

-----

○弘文館副提學羅淑等上箚曰:
近日臺諫、侍從相繼上箚, 每以必有所以答之, 而不明言所以之故, 臣等未知聖意所指, 不勝悶鬱。 君臣之間, 情意交孚, 有懷必言, 有言必盡, 然後君臣之義得, 而否隔之患祛矣。 苟或不能洞然相照, 而有一毫阻礙之端, 則感通之理滅而疑貳之漸開矣。 殿下學問高明, 非不灼見是理, 而應答之際, 不肯洞示聖意, 使群下疑眩。 此實釀奸排正之幾, 害治基亂之兆, 可不懼哉? 伏願殿下開心見誠, 以釋群疑。 不勝幸甚。
答曰: "今觀箚辭, 已悉其意, 但所謂必有所以之語, 則指言先王久猶不許耳。 予之所以不敢快從者, 豈有他哉?"

=====

인종실록 2권, 인종 1년 5월 26일 정해 3번째기사 1545년 명 가정(嘉靖) 24년
대간이 이화종 등의 일을 아뢰다


대간이 이화종(李和宗) 등의 일을 아뢰었으나, 윤허하지 않았다.

-----

○臺諫啓李和宗等事, 不允。

=====

인종실록 2권, 인종 1년 5월 27일 무자 1번째기사 1545년 명 가정(嘉靖) 24년
대간이 이화종 등의 일을 이뢰다


대간이 이화종 등의 일을 아뢰었으나, 윤허하지 않았다.

-----

○戊子/臺諫啓李和宗等事, 不允。

=====

인종실록 2권, 인종 1년 5월 27일 무자 2번째기사 1545년 명 가정(嘉靖) 24년
태백이 나타나다


오시(午時)에 태백이 사지(巳地)에 나타났다.

-----

○午時, 太白見於巳地。

=====

인종실록 2권, 인종 1년 5월 28일 기축 1번째기사 1545년 명 가정(嘉靖) 24년
대간이 이화종 등의 일을 아뢰고 헌부가 김익 등을 탄핵하다


대간이 이화종 등의 일을 아뢰고, 헌부가 또 아뢰기를,
" 검열(檢閱) 김익(金瀷)은 사관(史官)에 맞지 않아서 물론이 많이 있으니, 갈으소서. 또, 서장관(書狀官)은 부경(赴京)하러 왕래할 즈음에 일행이 법도를 어기는 일의 단속을 맡았으므로 그 직임이 지극히 중요합니다. 형조 정랑(刑曹正郞) 남규년(南虯年)이 이제 동지사 서장관(冬至使書狀官)이 되었는데, 맞지 않는다는 물론이 많으니, 고쳐 차출하소서."
하니, 답하기를,
"통사들의 일은 윤허하지 않는다. 김익·남규년의 일은 아뢴 대로 하라."
하였다.

-----

○己丑/臺諫啓李和宗等事。 憲府又啓: "檢閱金瀷, 不合史官, 多有物論, 請遞。 且赴京往來之際, 一行泛濫之事, 書狀官專掌檢擧, 其任至重。 刑曹正郞南虬年, 今爲冬至使書狀官, 物論多以爲不合, 請改差。" 答曰: "通事等事, 不允。 金瀷、南虬年事, 依啓。"

=====

인종실록 2권, 인종 1년 5월 29일 경인 1번째기사 1545년 명 가정(嘉靖) 24년
중국 사신을 경회루에 청하여 잔치하다


중국 사신을 경회루에 청하여 잔치하였다.

-----

○庚寅/請宴天使于慶會樓。

=====

인종실록 2권, 인종 1년 5월 29일 경인 2번째기사 1545년 명 가정(嘉靖) 24년
대간이 이화종 등의 일을 아뢰다


대간이 이화종 등의 일을 아뢰었으나, 윤허하지 않았다.

-----

○臺諫啓李和宗等事, 不允。

=====

인종실록 2권, 인종 1년 5월 29일 경인 3번째기사 1545년 명 가정(嘉靖) 24년
사신 접대로 내탕까지 고갈되다


전후의 중국 사신이 청구한 물건이 수량이 너무 많고 나라의 저축은 다하여 잇달아 감당할 수 없기 때문에 상이 때때로 내탕(內帑)436) 을 내어서 응하여 그 바라는 것을 힘써 채워 주도록 하였으므로 내탕도 거의 다 써 버렸다.

-----

○上以前後天使求請之物, 太多其數, 而國儲已竭, 不能連支之故, 時出內帑以應之, 務充其欲, 內帑亦幾蕩盡。

=====

인종실록 2권, 인종 1년 5월 30일 신묘 1번째기사 1545년 명 가정(嘉靖) 24년
대간이 이화종 등의 일을 아뢰다


대간이 이화종 등의 일을 아뢰었으나, 윤허하지 않았다.

-----

○辛卯/臺諫啓李和宗等事, 不允。

=====

인종실록 2권, 인종 1년 5월 30일 신묘 2번째기사 1545년 명 가정(嘉靖) 24년
충청도에 재변이 일어나다


충청도 면천군(沔川郡)에 비바람이 크게 일어 인마(人馬)가 벼락을 맞아 죽었다. 서산군(瑞山郡)에 비바람이 크게 일어 운무(雲霧)가 사방을 가리고 천둥이 치고 비가 쏟아지듯이 내려서 큰 나무가 죄다 뽑혔다. 한참 있다가 그쳤는데, 그 고을에 사는 한 여자가 벼락을 맞아 죽었다. 청주(淸州)에 사는 백성 한 사람도 벼락을 맞아 죽었다.

-----

○忠淸道 沔川郡, 風雨大作, 人馬雷震以死。 瑞山郡, 風雨大作, 雲霧四塞, 雷動下雨如注, 大木盡拔, 移時乃止, 郡居一女震死。 淸州居民一人, 亦爲暴雷震死。

=====

인종실록 2권, 인종 1년 5월 30일 신묘 3번째기사 1545년 명 가정(嘉靖) 24년
해 남쪽에 이가 생기다


진시(辰時)에 해 남쪽에 이(珥)가 있었다.

-----

○辰時, 日南有珥。

=====

