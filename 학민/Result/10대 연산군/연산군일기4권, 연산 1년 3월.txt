연산군일기 4권, 연산 1년 3월 1일 갑신 1번째기사 1495년 명 홍치(弘治) 8년
빈전에 삭전을 올리다. 대간이 이철견·윤탄·이극배 등의 비행을 탄핵하다


빈전에 삭전(朔奠)을 올리는데, 백관이 곡림(哭臨)하기를 의식대로 하였다. 대간이 상차(上箚)하기를,
"신 등이 근일에 논한 바를 전하께서 모두 이미 들어 주셨으니, 간하는 말을 따르고 어기지 않는 훌륭한 마음이 지극하시다 하겠습니다. 다만 그중에 윤허를 얻지 못한 것은 다 척리(戚里)와 대신에게 관한 일이오니, 그러고 보면, 전하께서 지극히 공정하여 사정이 없다는 것을 누가 알 수 있겠습니까. 이철견(李鐵堅)·윤탄(尹坦)은 모두 척리로서 원래 행실이 좋지 못하다는 것을 신 등이 앞서 두루 아뢰어 전하께서도 이미 다 알고 계실 것이거니와, 결코 일을 맡길 수는 없습니다. 의금부는 사람을 살리기도 하고 죽이기도 하는 자리이므로 그 직책이 지극히 중하온데, 지금 철견을 판의금부사로 삼고 탄을 동지의금부사로 삼으면, 그 광망(狂妄)하고 탐탁(貪濁)함이 또한 못할 짓 없이 하여 반드시 전하의 형벌을 삼가시는 뜻을 상하게 할 것이니, 작은 일이 아닙니다. 이극배(李克培)는 여러 임금을 내리 섬기어 지위가 백관의 우두머리인데 국상이 나는 날에 태연히 자식을 장가들여 인륜(人倫)을 어기었으니, 이것은 식자(識者)로서는 차마 할 수 없는 일인데, 하물며 대신임에리까. 국상에 신민의 애통한 심정에 다 같이 통분히 여기는 바이오며, 전하의 어버이 사모하는 마음으로서는 더욱 듣기에 해괴할 바이오니, 어찌 그로 하여금 정승의 자리에 있어 백관의 모범이 되게 하겠습니까. 엎드려 바라옵건대, 전하께서는 공론을 쾌히 좇으시어 속히 세 사람의 관직을 갈으소서."
하였으나, 듣지 않았다.

-----

○朔甲申/行朔奠于殯殿, 百官哭臨如儀。 臺諫上箚曰:
臣等近日所論, 殿下皆已聽納。 其從諫弗咈之盛心, 可謂至矣。 但未得蒙兪者, 皆貴近、大臣, 則殿下之至公無私, 誰得而知之。 李鐵堅、尹坦、俱以戚里, 素蓄無行之狀。 臣等歷陳於前, 而殿下亦已悉之矣, 決不可任之以事。 禁府卽生人殺人之地, 其責至重。 今以鐵堅爲判事, 尹坦爲同知, 則其狂妄貪濁, 亦無所不至, 必傷殿下欽恤之意, 非細事也。 李克培歷事累朝, 位冠百僚。 當天崩之日, 從容醮子, 以傷名敎。 此非識者所忍爲, 況大臣乎? 臣民哀痛之情, 所共痛憤, 而殿下羹墻之慕, 尤所駭聞, 豈可使之居具瞻之地, 爲百僚之表乎? 伏望殿下, 快從公論, 速遞三人職事。
不聽。

=====

연산군일기 4권, 연산 1년 3월 1일 갑신 2번째기사 1495년 명 홍치(弘治) 8년
밤에 추워 서리가 오다


밤에 추워 서리가 왔다.

-----

○夜寒有霜。

=====

연산군일기 4권, 연산 1년 3월 2일 을유 1번째기사 1495년 명 홍치(弘治) 8년
한식전을 올리는데, 백관이 의식대로 곡림하다


한식전(寒食奠)을 올리는데, 백관이 의식대로 곡림하였다.

-----

○乙酉/行寒食奠, 百官哭臨如儀。

=====

연산군일기 4권, 연산 1년 3월 2일 을유 2번째기사 1495년 명 홍치(弘治) 8년
청녕위 한경침이 빈전에 진향하다


청녕위(淸寧尉) 한경침(韓景琛)이 빈전에 진향(進香)하였다.

-----

○淸寧尉韓景琛、進香于殯殿。

=====

연산군일기 4권, 연산 1년 3월 2일 을유 3번째기사 1495년 명 홍치(弘治) 8년
일본국 살마주 이집원 우진·우주 태수 등이 토산물을 바치다


일본국 살마주(日本國薩摩州) 이집원(伊集院) 우진(隅鎭)·우주 태수(隅州太守) 등희구(藤熙久)와 관서로 비·축 이주 태수(關西路肥築二州太守) 국지 등원 조신 중조(菊池藤原朝臣重朝)와 대마주 좌호군 대관(對馬州佐護郡代官) 평 조신 종 번마수 국구(平朝臣宗幡摩守國久)와 대마주 평 조신 종 능등수 성준(宗能登守盛俊)과 대마주 복리산 국분선사 주지(福利山國分禪寺主持) 신승(臣僧) 숭통(崇統)과 대마주 평 조신 종 형부 소보(刑部少輔) 정수(貞秀) 등이 와서 토산물을 바쳤다.

-----

○日本國 薩摩州 伊集院 寓鎭 隅州太守藤熙久、關西路 肥、筑二州太守菊池藤原朝臣重朝、對馬州 佐護郡之代官平朝臣宗、幡摩守 國久、對馬州 平朝臣宗、能登守盛俊、對馬州 福利山 國分襌寺住持臣僧崇統、對馬州 平朝臣宗刑部少輔貞秀等、遣人來獻土宜。

=====

연산군일기 4권, 연산 1년 3월 3일 병술 1번째기사 1495년 명 홍치(弘治) 8년
지평 최부·정언 이의손이 이철견·윤탄을 탄핵하고 관직 갈기를 청하다


지평 최부(崔溥)·정언 이의손(李懿孫)이 아뢰기를,
"이극배 및 이철견·윤탄의 일은 관계된 바가 심히 중하온데, 탄이 더욱 심합니다. 전일에 전하께서 말씀하시기를 ‘탄이 과연 그런 일이 있었다면 갈기가 무엇이 어려우랴.’ 하셨는데, 신 등이 그의 잘못을 극력 아뢰어도, 전하께서 오히려 쓰려 하시니, 반드시 들으신 바가 있어 그럴 것입니다. 탄의 일은 전하께서 이미 여러 대신에게 의논케 하셨으니, 대신들이 반드시 아뢴 바가 있었을 것이며, 또 듣기에는 탄이 스스로 변명한 소(疏)가 있었으며, 이극돈(李克墩)이 이미 탄을 등용하고서 또 써서 계한 계사(啓辭)가 있다 하오니, 아울러 보여 주시기를 청합니다."
하였으나, 듣지 않았다. 부(溥) 등이 또 아뢰기를,
"임금은 지극히 공정하여 사정이 없어서 비록 국사(國史)의 비밀한 일이라도 대간이 만약 보기를 청하면 반드시 보여 주어야 하는 것인데, 지금 신들이 보자고 한 것은 일이 비록 비밀도 아니니 보여 주시고, 속히 그의 관직을 갈으시기를 청합니다."
하였으나, 듣지 않았다.

-----

○丙戌/持平崔溥、正言李懿孫啓: "李克培、及李鐵堅、尹坦事, 所係甚重, 而坦爲甚。 前日上敎: ‘曰坦果有此事, 則遞之何難?’ 臣等力陳其失, 而殿下猶欲用之, 意必有所聞而然也。 坦事已議諸大臣, 大臣必有所啓。 且聞坦有自明之疏, 李克墩業已用坦, 而又有書啓之辭, 請竝觀之。" 不聽。 溥等又啓: "人主至公無私, 雖國乘秘密之事, 臺諫若請見之, 則必使見之。 今臣等請見, 事非秘密。 請下示, 而速遞尹坦。" 不聽。

=====

연산군일기 4권, 연산 1년 3월 4일 정해 1번째기사 1495년 명 홍치(弘治) 8년
강원도 관찰사 안처량이 빈전에 진향하다


강원도 관찰사 안처량(安處良)이 빈전에 진향하였다.

-----

○丁亥/江原道觀察使安處良、進香于殯殿。

=====

연산군일기 4권, 연산 1년 3월 4일 정해 2번째기사 1495년 명 홍치(弘治) 8년
승정원이 대간에게 윤탄의 상소와 이극돈의 서계의 계사를 보여 주기를 청하다


승정원에서 아뢰기를,
"대간이 윤탄의 상소와 원상(院相)의 아뢴 의논과 이극돈의 서계의 계사를 보기를 청하였는데도 윤허하지 않으시니, 신들의 생각으로는, 비록 국가의 비밀한 일이라도 대간에게 알리지 않을 수 없는 것인데 만약 보지 못하게 하면 후폐가 있을까 염려되오니, 보여 주소서."
하니, 전교하기를,
"이극돈의 서계의 계사와 윤탄의 상소는 사람들이 다 아는 바이니, 만약 부득이 보아야 할 일이 있다면 마땅히 보게 하겠다."
하였다.

-----

○承政院啓: "臺諫請見尹坦上疏、院相議及李克墩書啓之辭, 而不允。 臣等意, 雖國家秘事, 不可不使臺諫知之。 今若不使見之, 則恐後有弊矣, 請下示。" 傳曰: "李克墩書啓辭、尹坦上疏, 人所共知。 若不得已, 而有可見之事, 則當使見之矣。"

=====

연산군일기 4권, 연산 1년 3월 4일 정해 3번째기사 1495년 명 홍치(弘治) 8년
윤탄의 소만을 보여 주기를 허락하다


지평 최부·정언 이의손이 윤탄의 상소와 이극돈의 서계의 계사와 원상의 의논한 것을 보기를 청하니, 전교하기를,
"윤탄의 소는 보여 주겠다. 재상들의 의논한 것은 보아서 무엇하랴. 이극돈의 서계는 조금도 옳지 못한 일이 없으니, 다 윤허하지 않는다."
하였다.

-----

○○持平崔溥、正言李懿孫, 請見尹坦上疏、李克墩書啓辭及院相之議。 傳曰: "尹坦疏其示之。 宰相之議, 見之何爲? 李克墩書啓, 略無不可之事, 竝不允。"

=====

연산군일기 4권, 연산 1년 3월 4일 정해 4번째기사 1495년 명 홍치(弘治) 8년
안산인 전 호군 김응문이 도둑이 들었는데도 구해주지 않았던 친족들을 진고하다


안산(安山) 사람 전 호군(護軍) 김응문(金應門)이 진고(進告)하기를,
"신의 마을에 사는 고(故) 호장(戶長) 안인효(安仁孝)의 처가 과부로 살았는데, 지난 2월 24일 밤에 도둑이 찔러 죽이고 그 재산을 빼앗고 그 집을 불태웠는데도, 친족들이 울타리를 사이에 두고 살면서도 환난을 구해 주지도 않고 관가에 고하지도 않고 매장하였으니, 반드시 까닭이 있을 것입니다. 창졸에 덮쳐서 잡아 문초하면 그 실정이 드러날 것입니다."
하였다. 승정원에서 아뢰기를,
"응문이 대행조(大行朝)194) 에 일찍이 상소하여 시폐(時弊)를 진술한다 핑계하고, 실은 제 사사로운 일을 호소하였으므로, 그때에 외람되다고 논하여 죄를 주었으며, 이뿐이 아니라 죄를 범하여 직첩(職牒)을 빼앗긴 적이 세 번이나 되었으니, 이로써 보건대, 이 사람의 심술이 바르지 못하니, 지금 고발하는 말도 역시 믿기 어렵습니다."
하니, 전교하기를,
"비록 다 믿을 수는 없더라도 그대로 두고 묻지 않을 수 없는 것이니, 경기 감사에게 빨리 글을 보내어 사실대로 추국(推鞫)하여 아뢰게 하라."
하였다.

-----

○安山人前護軍金應門進告云: "臣之里故戶長安仁孝妻寡居, 去二月二十四日夜, 被盜刺殺, 奪其財産, 燒其家。 其族隔籬而居, 不救難、不告官埋之, 其情必有以也。 出其不意捕問, 則其情現矣。" 承政院啓: "應門在大行朝, 嘗上疏, 托陳弊, 實訴其私。 其時, 論以冒濫罪之。 不特此也, 犯罪收職牒者至三。 以此觀之, 右人心術不端。 今此進告之言, 亦難信聽。" 傳曰: "雖不可盡信, 亦不可置而不問。 可馳書于京畿監司, 使之從實推鞫以啓"

=====

연산군일기 4권, 연산 1년 3월 5일 무자 1번째기사 1495년 명 홍치(弘治) 8년
영의정 이극배가 나이와 대간의 논주와 신병을 이유로 사직을 청하다


영의정 이극배가 상소하기를,
"신이 여러 번 말씀을 드렸으나 아직도 윤허를 얻지 못하옵고, 도리어 타이르시며 책임지우고 기대함이 지극하시니, 성은(聖恩)이 분에 넘쳐 느껴운 눈물이 턱을 타고 내립니다. 신은 본시 용렬한 자질로서 과람하게 여러 성주(聖主)의 은혜를 입어 오늘날까지 이르렀사오니, 신에게는 비록 다행이오나, 국가에 어찌 도움이 되오리까. 또 신이 오랫동안 몸에 병이 들어 기동할 적에 반드시 사람들이 붙들어야 하오니, 지금 국가의 큰일을 당하였고, 또 장차 중국 사신이 나오게 되는데, 수상(首相)으로서 어찌 병을 조리하며 스스로 편하오리까. 신이 비록 노쇠하고 용렬하오나, 어찌 전하의 즉위하신 처음에 사피함이 옳지 못한 줄을 알지 못하오리까. 그러나 병세는 날로 더하여 비록 억지로 일을 보려 하더라도 어찌 능히 감당하오리까. 옛적에 당나라 이정(李靖)이 발병이 나서 사직하매, 태종(太宗)이 잠문본(岑文本)을 보내어 타이르되 ‘부귀(富貴)를 누리는 이로서 지족(知足)195) 함을 아는 이가 적으므로 공(公)의 아름다운 뜻을 이루게 해 주어 한 세상의 모범이 되게 하려고 하니, 들어 주지 않을 수 없다.’ 하고, 이에 검교 특진(檢校特進)이란 직명으로 집에 물러 있게 하였습니다. 이정은 몸에 국가의 안위(安危)를 짊어지고 있는 처지에 조그만 병으로 사직을 하는데도 태종이 허락하였거니와, 신과 같은 자는 국가의 안위에 관계되는 것이 아니오며 치사(致仕)할 나이도 지났고, 더구나 노쇠와 병으로 생각이 혼미해져서 집안일도 오히려 간추리지 못하는데, 하물며 국사이오리까. 지금 대간의 탄핵을 받았으니, 신은 다만 병으로 나을 수 없을 뿐만 아니라, 또한 정승의 자리에 합당하지 않습니다. 신은 이로써 걱정이 날로 더하여 병세가 점점 심하오니, 바라옵건대, 신의 직책을 파면하여 남은 수명을 보전하게 하여 주시기를 지극히 원하는 바입니다."
하였으나, 듣지 않고, 주서(注書) 남곤(南袞)을 보내어 위유(慰諭)하였다.

-----

○戊子/領議政李克培上疏曰:
臣累瀆天聽, 迄未蒙兪, 反加譬喩, 責望敦至。 聖恩踰分, 感淚交頤。 臣本庸劣, 謬蒙列聖之恩, 以至今日。 於臣雖幸, 於國奚裨。 且臣病久纏身, 屈伸俯仰, 必須人扶。 今當國家大事, 且將天使出來。 豈可以首相, 養疾自便。 臣雖衰庸, 豈不知嗣服之初, 辭避之爲不可也? 然病勢日增, 雖欲黽勉從事, 力何能堪. 昔, 唐 李靖患足乞骸。 太宗遣岑文本諭之曰: "自富貴而知止差少。 欲成公美, 爲一代法, 不可不聽。" 乃授檢校特進, 就第。 李靖身佩國家安危, 而微恙乞骸, 太宗許之。 如臣者, 非安危所係, 而年過致仕。 加以衰病, 思慮昏耗, 家事尙不能齊。 況國事乎? 今被臺諫所覈, 臣非徒病不能起, 亦不副具瞻。 臣以此憂煎日增, 病勢轉劇。 伏望〔遞〕 臣職, 俾保殘齡, 不勝至願。
不聽, 遣注書南袞慰諭之。

=====

연산군일기 4권, 연산 1년 3월 5일 무자 2번째기사 1495년 명 홍치(弘治) 8년
풍천위 임광재의 복직을 명하다


풍천위(豐川尉) 임광재(任光載)의 복직을 명하였다.

-----

○命復豐川尉 任光載職。

=====

연산군일기 4권, 연산 1년 3월 5일 무자 3번째기사 1495년 명 홍치(弘治) 8년
중부 정선방 주민이 실화하여 10여 집을 태우니, 쌀 몇 말씩을 주다


중부 정선방(中部貞善坊) 주민이 실화하여 10여 집을 태웠다. 전교하기를,
"불탄 집에 쌀 몇 말씩을 주되 맨 먼저 실화한 자는 주지 말라."
하였다.

-----

○中部 貞善坊居民失火, 延燒十餘家。 傳曰: "延燒之家, 其賜米若干斗, 而先失火者勿給。"

=====

연산군일기 4권, 연산 1년 3월 5일 무자 4번째기사 1495년 명 홍치(弘治) 8년
지평 최부·정언 이의손이 윤탄을 국문하기를 바라다


지평 최부·정언 이의손이 아뢰기를,
"신들이 윤탄의 소를 보오니, 그의 마음에 반드시 비밀리 한 일을 사람들이 알 수 없으리라 생각하여 대간과 면대하여 변명하고자 하니, 그의 눈 앞에는 대간이 없을 뿐 아니라 조정을 경멸히 여기는 것입니다. 또 신들이, 이극돈의 서계의 계사와 재상의 의논한 것을 보고자 하는 것은 혹시 윤탄이 윤호(尹壕)의 동생으로 왕비의 친족이기 때문에 재상이 두둔하여 아뢰었는가를 염려한 것이온데, 그렇다면 재상도 임금을 속인 죄를 면하지 못할 것입니다. 탄의 관직을 갈으시고, 또 대간과 대질하겠다는 뜻을 국문하소서."
하였으나, 듣지 아니하였다. 보 등이 다시 아뢰기를,
"탄의 소위는 다만 앞에 아뢴 일 뿐만이 아니라, 탄이 충청 감사가 되었을 때에, 철석(鐵石)이란 자가 충주에 살면서 음성에 토지를 사두고 제가 경작할 수 없어 근처에 있는 중을 주어 경작하여 나누어 먹었는데, 음성의 원이 그것을 중의 토지라 하여 장차 몰수하여 관유(官有)로 만들려고 하매, 철석이 억울함을 호소하여도 이리저리 늦추고 판결하지 않다가 감사가 갈리자 음성의 원이 탄의 종 배동(裵同)의 고장(告狀)에 의거하여 곧 그에게 주도록 판결하였으므로, 철석이 본부(本府)에 고장(告狀)을 내었는데, 마침 특사(特赦)를 만나 면하였사오니, 이 일 한 가지만으로도 또한 탄의 탐하고 더러운 것을 알 수 있습니다."
하였으나, 듣지 아니하였다.

-----

○持平崔溥、正言李懿孫啓: "臣等見尹坦之疏, 其心必謂: ‘暗中之事, 人不得知之。’ 欲與臺諫, 面對辦之, 非徒不有臺諫, 輕蔑朝廷也。 且臣等欲見李克墩書啓及宰相之議者, 恐宰相以坦爲尹壕之弟, 戚聯椒房, 故庇護啓之也。 然則宰相等必不免欺罔之罪, 請遞坦職, 且鞫面對之意。" 不聽。 溥等更啓: "坦所爲非但前啓之事, 坦爲忠淸監司時, 有名鐵石者, 居忠州, 買田於陰城縣, 不能自耕, 令近居僧耕種, 而分用之。 陰城以爲僧田, 將屬公。 鐵石訴冤, 淹延不決。 及遞監司, 陰城官, 據坦奴裵同狀告, 卽給立案。 鐵石告狀于本府, 適蒙赦宥。 以此一事, 亦可知坦之貪鄙。" 不聽。

=====

연산군일기 4권, 연산 1년 3월 5일 무자 5번째기사 1495년 명 홍치(弘治) 8년
육식하는 금령을 늦추지 말도록 하다


전교하기를,
"대궐 안에서 이미 육미(肉味)를 쓰고 늙고 병든 재상들도 역시 육식한다. 민간에는 어찌 늙고 병든 자가 없으랴. 육미를 금하지 말라."
하매, 승정원에서 아뢰기를,
"이렇게 육식하기 시작하면 반드시 너무 지나칠 듯하오니, 금령(禁令)을 늦춰서는 안 됩니다."
하니, ‘그리하라’고 전교하였다.

-----

○傳曰: "闕內皆已用肉, 老病宰相亦開素。 閭閻之中, 豈無老病者乎? 其勿禁肉。" 承政院啓: "如此開端, 則民間興用, 恐必太濫, 不可弛禁。" 傳曰: "可。"

=====

연산군일기 4권, 연산 1년 3월 6일 기축 1번째기사 1495년 명 홍치(弘治) 8년
의성위 남치원이 빈전에 진향하다


의성위(宜城尉) 남치원(南致元)이 빈전에 진향하였다.

-----

○己丑/宜城尉 南致元, 進香于殯殿。

=====

연산군일기 4권, 연산 1년 3월 6일 기축 2번째기사 1495년 명 홍치(弘治) 8년
지평 최부·정언 이의손이 윤탄의 일로 논계하였으나, 듣지 않다


지평 최부·정언 이의손이 윤탄의 일을 논계(論啓)하였으나, 듣지 않았다.

-----

○持平崔溥、正言李懿孫, 論啓尹坦事, 不聽。

=====

연산군일기 4권, 연산 1년 3월 6일 기축 3번째기사 1495년 명 홍치(弘治) 8년
임광재·조익정·정경조 등에게 관직을 제수하다


임광재를 풍천위로 삼고, 조익정(趙益貞)을 한성부 좌윤(漢城府左尹)으로, 정경조(鄭敬祖)를 한성부 부윤으로, 김극뉴(金克忸)를 예조 참의로, 성세명(成世明)을 사간원 대사간으로, 박처륜(朴處綸)을 홍문관 부제학으로, 조위(曺偉)를 성균관 대사성으로, 이숙함(李叔瑊)을 충청도 관찰사로, 김경조(金敬祖)를 전라도 관찰사로 삼았다.

-----

○以任光載爲豐川尉, 趙益貞 漢城府左尹, 鄭敬祖右尹, 金克忸禮曹參議, 成世明司諫院大司諫, 朴處綸弘文館副提學, 曹偉成均館大司成, 李叔瑊 忠淸道觀察使, 金敬祖 全羅道觀察使。

=====

연산군일기 4권, 연산 1년 3월 6일 기축 4번째기사 1495년 명 홍치(弘治) 8년
왜 호군 피공고라·우사랑·성수 등이 방물을 바치다


왜 호군(倭護軍) 피공고라(皮孔古羅)·우사랑(又四郞)·성수(盛數) 등이 와서 방물(方物)을 바쳤다.

-----

○倭護軍皮孔古羅、又四郞、盛數等, 來獻土宜。

=====

연산군일기 4권, 연산 1년 3월 7일 경인 1번째기사 1495년 명 홍치(弘治) 8년
월산 대군의 종 길종이 양인까지 은닉하니, 《대전속록》에 의거 죄를 정하게 하다


전교하기를,
"월산대군(月山大君)의 종 길종(吉從)이 공사천(公私賤)196) 을 은닉하였는데 대군 부인의 상언(上言)으로 특별히 사변(徙邊)197) 함을 면하였으나, 다만 공사천뿐만 아니라 양인(良人)을 은닉한 것도 또한 많았으니, 《대전속록(大典續錄)》에 의거하여 죄를 정하라."
하였다.

-----

○庚寅/傳曰: "月山大君奴吉從, 容接公私賤。 以大君夫人上言, 特免徙邊。 然非特公私賤, 容隱良人者亦多, 其依《續錄》定罪。"

=====

연산군일기 4권, 연산 1년 3월 8일 신묘 1번째기사 1495년 명 홍치(弘治) 8년
영돈녕부사 윤호가 빈전에 진향하다


영돈녕부사 윤호가 빈전에 진향하였다.

-----

○辛卯/領敦寧府事尹壕, 進香于殯殿。

=====

연산군일기 4권, 연산 1년 3월 8일 신묘 2번째기사 1495년 명 홍치(弘治) 8년
사헌부가 전임이 국상에 음란하고 아들 전오손을 때린 데 대해서 재결을 청하다


사헌부에서 아뢰기를,
"전임(田霖)이 국상 안에 첩의 집에 내왕하고 또 아들 전오손(田鰲孫)을 때려 손톱이 빠지게 한 것이 사실이 명백한데, 항거하여 자복하지 않으니, 위에서 재결하시기를 청합니다."
하였다. 파평 부원군 윤필상(尹弼商)·좌의정 노사신(盧思愼)을 명소(命召)하여 의논하게 하니, 다 함께 아뢰기를,
"전임의 첩은 얻은 지가 이미 오래이니 비록 국상 중이라도 기생집에 왕래한 것과 견줄 수는 없사오며, 또 자식이 가르침을 잘 듣지 않으면 매를 치지 않을 수 없는 것인데, 다만 임(霖)이 본시 사납다고 이름이 났으므로 사헌부에서 논박한 것입니다. 그러나 아버지가 아들을 때리는 것은 진실로 일상적인 일인데, 만일 이것을 가지고 죄를 준다면 강상(綱常)이 전도(顚倒)될 염려가 있사오니, 신의 뜻으로는 내버려둠이 마땅할 것 같습니다."
하였다. 전교하기를,
"임이 첩의 집에 왕래한 일은 아뢴 대로 내버려두겠다마는, 그 자식을 때려 상해한 것이 이치에 합당한가? 옛적에 오기(吳起)가 아내를 죽여 장수 되기를 요구한 것198) 을 사람들이 잔인한 사람이라 하였는데, 처와 아들을 비교해 본다면, 처는 오히려 남남끼리 합한 것이나 자식은 나의 혈육이니, 어찌 잔인함이 이에 이를 수 있으랴. 나의 뜻으로는 내버려둘 수 없다."
하매, 필상이 아뢰기를,
"전교가 합당합니다. 그러나 자식이 부모에게 순종하지 않으면 매를 쳐 가르칠 수 있는 것인데, 임이 자식을 때린 것은 비록 잔혹한 것 같으나, 장차 무슨 죄목으로 논하겠습니까? 아비로서 자식을 때렸다가 도리어 죄를 받는다면 이치에 합당하지 않으므로, 전에 그렇게 아뢴 것입니다."
하니, 전교하기를,
"경(卿)들의 말이 옳다. 그러나 부자의 사이에 이미 그러하였다면, 그의 억세고 사나움이 못할 짓이 없었을 것이니, 이것을 징계하지 않으면 뒤에도 버릇을 고치지 않을 것이다. 이것을 가지고 죄를 논한다면 그 법이 어떠한가?"
하였다. 필상 등이 《대명률(大明律)》199) 의 자손이 명령을 어긴 데 관한 조문과 존장(尊長)이 비유(卑幼)를 구타한 데 관한 조문을 상고하여 아뢰기를,
"부모가 자식에 대해서는 비록 때려 죽였더라도 죄가 곤장 백 대 치는 데에 그치고 죽이기에 이르지 아니하면 죄가 없다 하였고, 존장은 부모와는 다른데도 반드시 뼈를 부러뜨려 상한 연후에야 죄를 다스린다 하였으니, 아비로서 자식을 때려 뼈를 부러뜨려 상하기에 이르지 않으면 죄가 없는 것이 분명합니다. 이미 자식을 잔혹하게 상해한 것이 징계해야 할 것 같사오나 율문(律文)이 이와 같사오니, 오직 위에서 재결하시기에 달렸습니다."
하였다. 전교하기를,
"부자간에 상해한 것은 징계하지 않을 수 없을 것 같으나, 아직은 죄를 주지 말고 가르치라."
하였다.

-----

○司憲府啓: "田霖, 國喪內妾家來往, 且打子鰲孫, 爪甲脫落。 事狀明白, 而抗拒不服, 請上裁。" 命召坡平府院君 尹弼商、左議政盧思愼議之, 僉啓: "霖之妾, 其娶已久。雖在衰服, 非倡家往來之比。 且爲子者。 不順敎令, 則不得不撻。 但霖素名强悍, 故憲府駁之耳。 父之撻子, 固是常事, 若以此而加罪, 則於綱常, 恐爲顚倒。 臣之意, 棄之當矣。" 傳曰: "霖妾家往來事, 依所啓棄之。 至如打傷其子, 於理順乎? 昔, 吳起殺妻求將, 人以爲, 殘忍薄行人也。 以妻與子觀之, 妻猶人合也。 子則乃吾之骨肉, 其可殘忍至是乎? 予意以爲, 似不可棄。" 弼商等啓: "上敎當矣。 但爲子而不順, 則可杖而敎之。 霖之杖子, 雖似殘酷, 然將論以何罪乎? 以父打子, 而反被罪責, 於理未順。 故前以是啓之。" 傳曰: "卿等之言是矣。 然父子之間, 旣如此, 則其頑暴, 必無所不至。 此而不(徵)〔懲〕 , 則後無所悛。 以此論罪, 則其律幾何?" 弼商等考《大明律》 ‘子孫違犯敎令條’及 ‘尊長敺卑幼條’ 啓之曰: "父母之於子, 雖至敺殺, 其罪止於杖一百; 不至於殺, 則無罪。 尊長, 非父母例, 而必至折傷, 然後治罪, 則以父打子, 不至折傷, 則其無罪明矣。 霖之殘傷骨肉, 似可懲矣。 律文如是, 惟在上裁耳。" 傳曰: "父子殘傷, 似不可不懲, 姑勿罪, 敎之。"

=====

연산군일기 4권, 연산 1년 3월 8일 신묘 3번째기사 1495년 명 홍치(弘治) 8년
경상도 관찰사 김제신이 범죄한 왜인에 대한 쇄환 문제로 치계하다


경상도 관찰사 김제신(金悌臣)이 치계(馳啓)하기를,
"종 정국(宗貞國)이 특히 직선(職宣)을 보내어 범죄한 왜인을 쇄환(刷還)하기 위해 와서 어망(漁網)을 불태우고 죄 있는 32호를 쇄환하되 어량(魚粱)을 쟁탈한 자는 그중에 들지 않았으므로, 그 까닭을 물으니, 답하기를 ‘경차관(敬差官)이 가지고 온 서계(書契) 가운데 어량을 쟁탈한 왜인의 성명이 기록되지 않았고 경차관이 또한 말하지 아니하므로, 도주(島主)의 명령이 없었으니, 어찌 감히 마음대로 쇄환하겠습니까. 지금 내가 돌아갈 때에 예조에서 만일 이것을 도주에게 통첩하면 처치하기가 무엇이 어려우리까.’ 하였습니다."
하였다. 예조에서 아뢰기를,
"어량을 쟁탈한 왜인은 쇄환케 하지 않아서는 안 되겠사오니, 직선에게 타일러서 아울러 쇄환케 하소서."
하였다. 승지 강귀손(姜龜孫)이 아뢰기를,
"국가에서 경차관을 파견한 것은 오로지 어량 때문인데, 지금 그들의 말이 ‘경차관이 말하지 아니하였다.’ 하나, 이미 어망(漁網)을 불태웠으니 어망의 주인을 알 것인데도 그 말이 이와 같이 간사하니, 지금 비록 타이른들 어찌 들으려 하겠습니까. 예조에서 아뢴 것이 소홀한 것 같사오니, 만일 대신에게 의논하면 반드시 좋은 의견이 있을 것입니다."
하니, 전교하기를,
"의정부 육조 및 전임 정승에게 의논하게 하라."
하였다.

-----

○慶尙道觀察使金悌臣馳啓曰:
宗貞國特送職宣, 爲刷還犯罪倭人, 而來焚漁網, 刷有罪三十二戶, 而魚梁爭奪者, 不在其中。 問其故, 答云: "敬差官齎去書契內, 不錄魚梁爭奪倭人姓名, 而敬差官亦不言。 故島主無命, 何敢擅刷乎? 今我之〔刷〕 還, 禮曹若以此, 通諭島主, 則處之何難?’" 禮曹啓: "魚梁爭奪倭人, 不可不卽刷還。 請開諭職宣, 竝令刷還。
承旨姜龜孫啓: "國家所以遣敬差官者, 專以魚梁, 而今其言曰: ‘敬差官不言。’ 旣焚網子, 則必知網主, 而其言之詐如此, 今雖開說, 豈肯聽乎? 禮曹之啓, 似疎緩。 若議于大臣, 則必有善議者。" 傳曰: "其議于議政府、六曹及曾經政丞。"

=====

연산군일기 4권, 연산 1년 3월 8일 신묘 4번째기사 1495년 명 홍치(弘治) 8년
인의 하치 등의 집이 궁성에 너무 가까워 화재를 당하니, 다른 곳에 짓게 하다


전교하기를,
"인의(引儀) 하치(河致) 등 10사람의 집이 궁성(宮城)에 매우 가까웠었는데, 지금 화재를 당하였으니, 다른 데 빈 땅을 주고 옛터에는 짓지 못하게 하라."
하였다.

-----

○傳曰: "引儀河致等十人家, 切近宮城, 而今失火。 其給他空地, 勿營舊基。"

=====

연산군일기 4권, 연산 1년 3월 9일 임진 1번째기사 1495년 명 홍치(弘治) 8년
윤필상·노사신·윤호 등이 왜인들의 어량 쟁탈 사건에 대해 의논하다


파평 부원군 윤필상·좌의정 노사신·영돈녕부사 윤호·좌찬성 한치형(韓致亨)·우참찬 윤효손(尹孝孫)·호조 판서 홍귀달(洪貴達)·형조판서 박숭질(朴崇質)·예조참의 김극뉴(金克忸)가 의논 드리기를,
"어량을 쟁탈한 일 때문에 어망(漁網)을 불태웠으니, 어망 주인의 성명을 모르는 것이 아닌데도 그들이 말하기를 ‘서계 가운데 그 성명이 기록되지 않았고, 도주(島主)가 시키지 않았으므로 마음대로 쇄환하지 못한다.’ 하니, 이것은 그물을 불태운 것이 어량을 쟁탈한 일 때문에 한 것이 아닌 듯하며, 또 쇄환하는 자도 죄가 있다고만 하고 죄명을 분명히 말한 적이 없으니, 이것도 역시 약속을 지키기 위하여 잡아가는 것은 아닙니다. 간사와 거짓이 이와 같으니, 그 당시에 변장(邊將)이 상세히 물었더라면 그 말이 반드시 막혀 실정을 가리울 수 없었을 것인데, 이미 그러하지는 못하였으니, 직선의 정상(情狀)은 멀리서 알기 어려우므로, 그가 올라오기를 기다려 예조로 하여금 조용히 힐문한 후에 다시 의논하여 시행하소서."
하였고, 형조 참판 허침·이조참의 김심(金諶)이 의논 드리기를,
"직선의 말은 반복하여 믿기 어려우니, 만일 실로 도주의 명령이 없었다면 직선이 진실로 제 마음대로 쇄환하지 못할 것입니다. 국가에서 어찌 사사로이 부탁하여 특별히 보내도록 하겠습니까. 사사로 부탁하였다가 쇄환하지 않으면 체통을 손상할 염려가 있사오니, 직선이 올라운 뒤에 예조로 하여금 말하게 하되 ‘지금 쇄환되는 것이 다만 30호인데, 어량을 쟁탈한 자는 그 가운데 들지 않고 다만 그물을 불태워 책임만 면하려 하는 것이 진실로 옳지 못하나, 전하께서 새로 즉위하셨으므로 이미 관대한 은전을 베풀었으니, 대마도 사람으로서 우리 국내에 있는 자도 역시 우리 백성이니, 마땅히 특사(特赦)하는 예(例)에 들을 것이므로 이제 다시 묻지 않겠노라.’ 하여, 이렇게 타일러 보냄이 어떠하겠습니까?"
하였고, 공조 참의 윤민(尹愍)·호조참의 신수근(愼守勤)·병조참의 박종원이 의논드리기를,
"이제 직선의 말한 것을 보면 거짓 꾸민 말이 많아 믿기 어렵사오니, 올라온 후에 예조로 하여금 다시 자세히 힐문하여 만일 쇄환할 사세가 되거든 잘 타일러 보냄이 어떠하겠습니까?"
하였고, 공조 참의 윤민(尹愍)·공조참의 신수근(愼守勤)·병조참의 박원종이 의론 드리기를,
"이제 직선의 말한 것을 보면 거짓 꾸민 말이 믿기 어렵사오니, 올라온 후에 예조로 하여금 다시 자세히 힐문하여 만일 쇄환할 사세가 되거든 잘 타일러서 아울러 쇄환하도록 함이 어떠하겠습니까?"
하였는데, 필상 등의 의논을 좇았다.

-----

○壬辰/坡平府院君 尹弼商、左議政盧思愼、領敦寧尹壕、左贊成韓致亨、右參贊尹孝孫、戶曹判書洪貴達、刑曹判書朴崇質、禮曹參議金克忸議:
"以魚梁爭奪之故, 而焚燒網子, 則網主姓名, 非不知也, 而乃曰: ‘書契內不錄其名, 島主亦不囑。 故不得擅刷。’ 是燒網子, 似非爲爭奪魚梁而爲也。 且刷還者, 泛稱其罪, 未嘗名言, 亦非爲約束而然也。 詐僞如此, 當其時邊將, 若詳問, 則其言必窮, 情不自掩矣。 旣不能爾, 則職宣情狀, 遙度爲難。 待其上來, 令禮曹從容詰問後, 施行。" 刑曹參判許琛、吏曹參議金諶議: "職宣之言, 反覆難信。 若實無島主之命, 則職宣固難擅刷矣。 國家又安可私囑, 特送乎? 私囑而(不)刷還, 則恐損大體。 職宣上來後, 令禮曹語之曰: ‘今所刷還, 只三十戶, 而爭奪魚梁者, 不在其中。 只燒網子以塞責, 固爲不可。 然今殿下新卽位, 已布寬典。 島人之在我土者, 亦是編氓。 宜在肆赦之例, 今不更問。 以此諭遣何如?" 工曹參議尹慜、戶曹參議愼守勤、兵曹參議朴元宗議: "今觀職宣所言, 多有詐飾難信。 上來後, 令禮曹更詳詰問, 如有刷還之勢, 從便開諭, 竝令刷還, 何如?" 從弼商等議。

=====

연산군일기 4권, 연산 1년 3월 10일 계사 1번째기사 1495년 명 홍치(弘治) 8년
충청도 관찰사 이숙함이 빈전에 진향하다


충청도 관찰사 이숙함(李叔瑊)이 빈전에 진향하였다.

-----

○癸巳/忠淸道觀察使李叔瑊, 進香于殯殿。

=====

연산군일기 4권, 연산 1년 3월 10일 계사 2번째기사 1495년 명 홍치(弘治) 8년
월성군 이철견이 대간에 탄핵 받음을 이유로 사직을 청하다


월성군(月城君) 이철견(李鐵堅)이 아뢰기를,
"대간이 신을 탄핵하기를 ‘현수(絃首)200) 를 위협하여 정을 통하였다.’ 하나, 신이 그때에 안접사(安接使)로 평안도에 있다가 이듬해 3월에 돌아왔으니, 나례(儺禮)201) 에는 신이 참예하지 않았는데, 어찌 현수를 협박할 수 있겠습니까. 그때의 동료(同僚)와 문서가 모두 있으니, 어찌 속일 수 있겠습니까. 다만 대간에게 탄핵받은 바가 되어 감히 스스로 변명하지 못합니다. 신의 용렬하고 어두운 인품으로 임금의 은덕을 지나치게 입었사오나, 비록 신이 아니더라도 어찌 의금부를 맡을 사람이 없겠습니까. 조정에서 다 신을 그르다 하오니, 사직을 청합니다."
하였으나, 듣지 않았다.

-----

○月城君 李鐵堅啓: "臺諫駁臣云: ‘恐嚇絃首, 因而私之。’ 臣其時以安接使。 在平安道, 翌年三月始還。 儺禮臣所不參, 何得恐嚇絃首乎? 其時同僚及文案俱在, 烏可誣哉? 但爲臺諫所駁, 不敢自明。 以臣庸暗, 過蒙上德。 雖非臣, 豈無任禁府者乎? 朝廷皆以臣爲非, 請辭。" 不聽。

=====

연산군일기 4권, 연산 1년 3월 10일 계사 3번째기사 1495년 명 홍치(弘治) 8년
지평 최부가 육한이 훈련원 도정이 된데 대해 사생활 문란을 들어 부당함을 아뢰다


지평 최부가 아뢰기를,
"육한(陸閑)을 훈련원 도정(訓鍊院都正)으로 삼았사온데, 도정의 직책은 문반(文班)의 성균관 대사성(成均館大司成)과 일체로서 무반(武班)의 사표(師表)가 되는 것이므로 마땅히 선택하여 제수해야 할 것인데, 한의 사람됨이 본래 마음과 행실이 좋지 못하오니, 이 직책에 둘 수 없습니다. 또 듣자옵건대, 전임에게 죄를 주지 않으신다 하니 임이 자식을 매질한 것은 비록 죄줄 수 없으나 상복을 입고 첩의 집에 왕래한 것은 신하로서 할 짓이 아니오니, 켤코 용서할 수 없습니다."
하니, 전교하기를,
"임이 만일 국상 중에 새로 기생을 얻어 첩을 삼았다면 진실로 죄가 있겠지마는 임이 이 첩을 얻은 지가 이미 오래여서 자녀까지 두었으니, 비록 혹 왕래하여도 무방하다. 육한은 비록 심술과 행실이 좋지 못하다 하나, 내가 그 사람을 시험해 보지 않았으니, 그의 허물을 모른다."
하매, 부가 아뢰기를,
"임이 상복을 입고 첩의 집에 왕래하여 자기까지 한 것은, 그 이웃 사람을 국문(鞫問)하니 다 사실이요, 또 듣자옵건대, 임처럼 첩의 집에 내왕하는 자가 많다 하오니, 죄를 용서할 수 없습니다. 지금 만일 임을 그대로 두어 다스리지 않는다면, 강상(綱常)의 도리가 거의 끊어질 것입니다. 육한은 북정(北征)하였을 때에 허종(許琮)의 막좌(幕佐)가 되어 종(琮)의 기생을 몰래 간통하였는데 기생은 곧 경원(慶源)의 관비(官婢)였으므로 한이 경원 부사가 되어 다시 관계하였으니, 그 행실이 나쁘옵니다. 성준(成俊)이 영안도(永安道)202) 관찰사로 있으면서, 그 일을 알고 고중(考中)203) 에 두어 직을 갈았사온데, 지금 준이 전조(銓曹)에 있어 그의 심술과 행실을 알고 있으면서도 의망(擬望)하였으니, 이것은 심히 불가합니다."
하니, 전교하기를,
"전임의 일은 윤허하지 않는다. 병조에서 이미 한을 주의(注擬)하였는데 나도 역시 그가 무재(武才)가 있다는 것을 들었으므로 임명한 것이다. 기생을 간통한 일은 내가 어찌 알 수 있으랴. 행실이 비록 그러하더라도 무재가 특수하다면 쓰는 것이 어찌 불가하랴."
하였다. 부가 또 아뢰기를,
"한이 비록 무재는 있으나 그 행실이 이와 같으니, 훈련원은 무사들의 모인 곳으로 거칠고 모진 자가 많고 이치를 아는 자는 적으므로, 모름지기 명망과 행검이 있는 사람을 얻어서 그 자리에 둔 연후에야 그 아랫사람들을 진압할 수 있을 것이온데, 한이 경원에서 갈려 올 때에 그가 관계한 기생이 높은데 올라서 소리를 질러 ‘한아, 한아, 네가 나를 버리고 가니, 나는 장차 누구에게 의탁할꼬.’ 하였으니, 한의 부정한 행실이 그 고을 기생으로 하여금 이름을 부르게까지 하였으니, 그런 사람을 과연 어디에 쓰겠습니까. 관직을 갈지 않을 수 없습니다. 전임이 첩을 가까이 한 것이 만일 졸곡(卒哭)204) 뒤에라면 신들이 감히 다시 아뢰지 않겠습니다마는, 상복을 입고서 첩의 집에 왕래하였으니, 징계하지 않을 수 없습니다. 근래에 풍속이 예와 달라서 국상 중에서도, 궁(宮) 안에서 소를 때려 잡는 자도 있고, 척리(戚里)와 조사(朝士)로서 기생을 데리고 방자히 노는 자도 있고, 전직 재상으로서 소를 잡아 먹는 자도 있어, 신들이 방금 국문하고 있사온데, 임과 같은 자는 그 죄가 이미 드러났으니, 이런 것을 죄주지 아니하면 다른 이도 징계할 수가 없습니다."
하였다. 명하여 원상(院相)에게 의논하게 하매, 윤필상이 아뢰기를,
"임의 첩이 새로 얻은 것이 아니나, 임금의 상복을 입고 첩을 가까이 하였다는 것은 옳다고 할 수는 없으니, 우선 대간의 말을 좇으소서. 육한은 무재가 특수하니, 마침내 버릴 수는 없으나, 대간의 논한 것은 훈련 도정(訓鍊都正)에 합당하지 않다는 것이니, 직을 가는 것이 좋겠습니다."
하니, 전교하기를,
"전임은 법에 의해 처치하고, 육한은 직을 갈라."
하고, 원상(院相)에게 전교하기를,
"만일 어떤 사람을 쓰면 대간이 반드시 그 작은 허물을 캐내어 와서 아뢸 것인데, 나도 역시 대간이 말한 바는 듣지 않을 수 없으므로 직을 갈았으나, 대간의 세력이 심히 세니 이 풍습을 어찌 기를 수 있겠는가."
하였다. 필상이 아뢰기를,
"진실로 이와 같은 폐단은 있습니다. 그러나 대간의 말을 듣는 것도 전하의 뜻에 달려 있는 것입니다."
하였다. 승지 권경우가 옆에서 말하기를,
"대간의 말을 어찌 듣지 않을 수 있습니까. 남의 허물을 말할 수 있는 자로는 오직 대간이 있을 뿐인데, 만일 들어 믿지 않으면 비록 허물이 있더라도 장차 어디에서 듣겠습니까."
하였다. 필상이 그 말을 듣고 곧 말하기를,
"대간의 말은 비록 책할 만한 것이 있더라도 또한 마땅히 용납하여 받아들여야 합니다."
하고, 또 말하기를,
"전하의 말씀이 지당합니다."
하였다.

-----

○持平崔溥啓: "以陸閑爲訓鍊院都正。 都正之任, 與成均大司成一體, 爲武班儀表, 固當擇授。 閑之爲人, 素無心行, 不宜居此任。 臣等又聞不罪田霖。 霖之杖子, 雖不可罪之, 其在國恤, 着衰服往來妾家, 非人臣之所忍爲。 此則決不可宥。" 傳曰: "霖若遭國恤, 新得娼妓以爲妾, 則固有罪矣。 霖之得此妾已久, 至有子女。 雖或往來, 無妨。 陸閑雖云無心行, 予未試其人, 不知其失。" 溥啓: "霖以衰服, 往來妾家, 至於留宿。 鞫其隣保, 皆實。 且聞妾家來往如霖者衆, 罪不可赦。 今若釋霖不治, 則綱常之道, 幾乎絶矣。 閑於北征時, 爲許琮幕佐, 潛奸琮妓。 妓卽慶源婢, 而閑爲府使仍奸之, 其行無狀。 成俊爲永安道觀察使, 知其事, 置之中考, 而遞之。 今俊在銓曹, 旣知其心行, 猶擬之, 此甚不可。" 傳曰: "田霖事不允。 兵曹旣以閑注擬, 而予亦聞閑有武才, 故授之。 至於奸妓之事, 予何得知? 行雖如此, 若武才卓異, 則用之, 何妨?" 溥又啓 "閑雖有武才, 其所行如此。 訓鍊院, 乃武士所聚之地, 麤悍者多、識理者少。 須得有名望心行者居之, 然後可以鎭其下。 閑遞慶源來時, 其所奸妓, 登高而呼曰: ‘閑乎, 閑乎! 汝棄我去, 我將誰托。’ 閑之無行, 至使邑妓, 斥呼其名, 其人果將何用? 不可不遞。 霖之近妾, 若在卒哭外, 則臣等不敢復啓。 着衰服往來妾家, 不可不懲。 近來風俗不古, 方在國喪, 有搥牛宮內者; 有以戚里、朝士, 帶妓自恣者; 有以前銜宰相, 宰牛而食者。 臣等方鞫之, 若霖則其罪已著。 若此不罪, 則他無所懲。" 命議于院相。 "尹弼商啓: "霖之妾固非新娶。 然服君喪近妾, 不可以爲是, 姑從臺諫之言。 陸閑武才卓異, 終不可棄, 臺諫所論者, 以不合都正耳, 遞之爲便。" 傳曰: "田霖以時推照律, 陸閑其遞之。" 傳于院相曰: "若用某人, 則臺諫必摘其小過, 而來啓。 予亦以臺諫所言, 不可不聽。 故因而遞之。 臺諫之勢甚張, 此風豈可長乎?" 弼商啓: "固有如此之弊。 然臺諫之言, 斷在上意耳。" 承旨權景祐, 從旁言曰: "臺諫之言, 豈得不聽? 言人過失者, 惟有臺諫耳。 若不聽信, 則雖有過失, 將何所聽聞乎?" 弼商聞其言, 卽曰: "臺諫之言, 雖有可責, 亦當容受。" 又曰: "上敎允當。"

=====

연산군일기 4권, 연산 1년 3월 10일 계사 4번째기사 1495년 명 홍치(弘治) 8년
정조사 등이 중국 조정에서 사사로이 무역함을 미워하여 금령을 내렸음을 아뢰다


정조사(正朝使) 변종인(卞宗仁)·권경희(權景禧), 서장관(書狀官) 임유겸(任由謙)이 빈전에서 복명(復命)하고, 이어 아뢰기를,
"신들이 돌아올 때에 차량(車輛)이 뒤에 있었는데, 산해관(山海關)에 이르자, 병부 주사(兵部主事)가 차량을 수색하여 궁각(弓角)을 찾아낸 것이 많았는데, 압물 통사(押物通事)가 임시로 말을 꾸며서 대답하되 ‘이것은 우리 나라에서 황제께 아뢰어 공공연히 무역해 온 궁각이니, 금할 것이 아니오.’ 하였더니, 주사가 곧 도로 내주었는데, 그 사이에 유실된 것이 자못 많고 가지고 온 것은 1백 6척(隻)인데, 신들이 의주에 도착하여 의주 관고(官庫)에 저장하고 왔습니다."
하니, 전교하기를,
"전례를 상고하여 아뢰라."
하였다.
전에는 중국 조정에서 이런 금령(禁令)이 없었는데, 지금에 비로소 금하는 것은 달단(韃靼) 등이 사사로 무역하는 것을 미워해서 였다.

-----

○正朝使卞宗仁、權景禧, 書狀官任由謙, 復命於殯殿, 仍啓: "臣等還來時, 車(兩)〔輛〕 在後, 而來到山海關, 兵部主事, 搜探車(兩)〔輛〕 , 得弓角甚多。 押物通事, 權辭以對曰: ‘此我國奏聞于皇帝, 而公然貿得之角, 非所禁也。’ 主事卽令還給, 其閒遺失者頗多, 齎還者百六隻。 臣等到義州, 藏于義州官庫而來。" 傳曰: "其考例以啓。" 先是, 朝廷無此禁, 今始禁之, 乃惡韃靼等私貿也。

=====

연산군일기 4권, 연산 1년 3월 10일 계사 5번째기사 1495년 명 홍치(弘治) 8년
조칙을 영접할 때 예에 대해 상고하기를 전교하다


전교하기를,
"조칙(詔勅)을 영접할 때 내가 입을 복색(服色)은, 문종조(文宗朝)와 대행 왕조(大行王朝)에서는 다 청라포(靑羅袍)·소옥대(素玉帶)를 썼는데, 지금은 의논하기를 ‘조칙을 영접할 때에 곤룡 강사포(袞龍絳紗袍)·홍정 삽옥대(紅鞓鈒玉帶)를 쓸 것이다.’ 하니, 이것은 어느 예(禮)에 의거한 것인가?"
하였다. 승지 김응기(金應箕)·강귀손(姜龜孫)이 아뢰기를,
"문종조와 대행 왕조에서는 조(詔)와 칙(勅)을 일시에 영접하는데, 왕세자(王世子)의 면복(冕服)이 없으므로, 길(吉)·흉(凶)의 중간을 참작하여 청라포·소옥대의 의식을 썼으며, 또 문종께서 이 의식을 정할 때에 중논을 널리 모았었는데, 집현전(集賢殿)과 승정원에서는 널리 옛 제도를 참고하여 말하기를 ‘마땅히 성복(盛服)을 써야 한다.’ 하고, 의정부에서는 ‘길흉의 중간을 참작하여 청라포·소옥대의 의식을 써야 한다.’ 하였는데, 문종께서 처음에는 집현전의 의논을 좇으려다가 중논을 다시 모아 마침내 청라포·소옥대를 썼습니다. 근래에 사신 동월(董越) 애박(艾璞)이 온 이후로는 영조(迎詔)와 영칙(迎勅)을 동시에 하지 않았는데, 지금 전하께서는 이미 영조(迎詔)할 때에 황제의 명을 받아 국왕이 된 것이니, 영칙할 때에 성복(盛服)을 갖추셔야 마땅한 것입니다. 그러므로 신들이 어제 대신과 더불어 이와 같이 의계(議啓)하였습니다."
하니, 전교하기를,
"문종조에 청라포·소옥대를 쓴 것이 어찌 우연히 한 것이겠는가. 전일에 회의한 대신·대간·한성부(漢城府)를 불러 다시 의계하라. 모화관(慕華館)까지 갈 때에는 마땅히 백의(白衣)·오사모(烏紗帽)를 쓸 것이다. 그러나 다시 다른 의식이 있겠는가? 아울러 다 상의하라."
하였다.

-----

○傳曰: "迎詔勑時服色, 在文宗朝及大行王朝, 皆用靑羅袍、素玉帶, 而今議云: ‘迎勑時, 具袞龍絳紗袍、紅鞓鈒玉帶。’ 此據何禮乎?" 承旨金應箕、姜龜孫啓: "其在文宗朝及大行朝, 詔、勑一時俱迎, 而無王世子冕服。 故酌吉凶之閒, 而用靑羅、素帶之儀。 且文宗將定此儀, 廣收群議。 集賢殿、承政院, 則博採古制, 而云: ‘當用盛服。’ 議政府, 則云: ‘酌吉凶之閒, 而宜用靑羅、素玉帶。’ 文宗初, 欲用集賢議, 再收群議, 而竟用靑羅、素帶。 近來, 使臣自董越、艾璞以後, 迎詔、迎勑, 不以同時。 今殿下旣於迎詔時, 受命爲王矣。 迎勑時, 具盛服亦其宜也。 故臣等昨與大臣議, 啓之如此。" 傳曰: "文宗朝用靑羅、素帶, 豈偶然爲之乎? 其召前日會議大臣及臺諫、漢城府, 更議啓。 如幸慕華館時, 當用白衣、烏紗帽矣。 然更有他儀乎? 竝皆商議。"

=====

연산군일기 4권, 연산 1년 3월 11일 갑오 1번째기사 1495년 명 홍치(弘治) 8년
윤필상·노사신·윤호 등이 상중에는 길복을 씀이 예라고 아뢰다


윤필상·노사신·윤호·신승선(愼承善)·한치형·유지(柳輊)·박건(朴楗)·홍귀달(洪貴達)·정경조(鄭敬祖)·이의(李誼)·김극뉴·허침·김심·안우건(安友騫)·성세명·신수근·박원종·윤숙(尹淑)·홍형(洪泂)·이유청(李惟淸)·김진석(金晉錫)·최부·이자견(李自堅)·이의손·표연말(表沿沫)·양희지(楊熙止)·권주(權柱)·홍한(洪澣)·권유(權瑠)·남세담(南世聃)·권오복(權五福)·성희안(成希顔)·박억년(朴億年)·김감(金勘)·이과(李顆)·권민수(權敏手) 등이 의논드리기를,
"비록 상중에 있어서도 길복(吉服)으로 황제의 조칙을 맞이하는 것은 고금에 통례(通禮)인데, 문종께서는 면복(冕服)을 받지 않았으므로 면복을 입고 조칙을 맞이할 수 없었기 때문에, 당시에 의논하는 이들이 길과 흉을 참작하자는 의논이 있었으나 정례(正禮)가 아니었습니다. 지금은 이미 면복으로 영조(迎詔)하고서 만일 또 청라포로 영칙(迎勅)한다면, 예에 근거가 없을 뿐만 아니라, 조(詔)와 칙(勅)을 경중(輕重)이 있다고 보는 것이 되니, 신들의 생각으로는, 영칙에도 길복의 씀이 예문에 합당할 것 같습니다."
하니, 그대로 좇았다.

-----

○甲午/尹弼商、盧思愼、尹壕、愼承善、韓致亨、柳輊、朴楗、洪貴達、鄭敬祖、李誼、金克忸、許琛、金諶、安友騫、成世明、愼守勤、朴元宗、尹淑、洪泂、李惟淸、金晋錫、崔溥、李自堅、李懿孫、表沿沫、楊熙止、權柱、洪瀚、權瑠、南世聃、權五福、成希顔、朴億年、金勘、李顆、權敏手議: "雖在喪中, 以吉服迎君命, 古今通禮。 文宗未受冕服, 不可以冕服迎詔。 故其時, 議者有酌吉凶之論, 非正禮也。 今則旣以冕服迎詔, 若又以靑羅袍迎勑, 則非徒於禮無據, 以詔、勑爲有輕重也。 臣等意以爲, 迎勑皆用吉服, 合於禮文。" 從之。

=====

연산군일기 4권, 연산 1년 3월 11일 갑오 2번째기사 1495년 명 홍치(弘治) 8년
승정원이 산릉에 갈 때에는 백관이 모두 시위하기를 청하다


승정원이 다 같이 아뢰기를,
"예조에서 아뢴 바 대행(大行)께서 산릉(山陵)에 가실 때에는, 백관(百官)이 반을 나누어 시위(侍衛)하되 집사자(執事者) 이외에는 다 돌아왔다가, 반혼(返魂)하기 하루 전에 다시 산릉에 나아가서 시위(侍衛)하여 왔으니, 이것은 정희 왕후(貞熹王后)의 전례에 따른 것입니다. 그때에는 발인으로부터 하현궁(下玄宮)205) 에 이르기까지 그 사이 10여 일이 되어 공무가 오래 정체되겠으므로, 이런 의논이 있었는데, 본시 잘못된 것입니다. 옛적에 임금의 장사에는 이웃 나라 제후(諸侯)가 국경을 넘어와서 회장(會葬)하였는데, 하물며 신자(臣子)임에리까. 재궁(梓宮)이 아직 밖에 계시는데, 신자가 어찌 차마 문득 돌아오겠습니까. 수일 동안 공무를 폐하는 것은 족히 상관할 것이 없습니다. 산릉에서 그대로 머물다가 반우(返虞)할 때에 시위하여 돌아오도록 하소서."
하니, 좇았다.

-----

○承政院僉啓曰: "禮曹所啓: ‘大行赴山陵時, 百官分半侍衛, 執事者外皆還, 至返魂前一日, 復詣山陵, 侍衛而來。’ 此用貞熹王后例也。 其時, 自發引至下玄宮, 其閒十餘日, 官事久曠。 故有此議, 固爲失矣。 古者, 人君之葬, 隣國諸侯, 越境而會葬。 況臣子乎? 梓宮猶在露次, 而臣子其忍遽還乎? 數日官事之廢, 不足恤也。 請令仍留, 至反虞時。 侍衛而還。" 從之。

=====

연산군일기 4권, 연산 1년 3월 13일 병신 1번째기사 1495년 명 홍치(弘治) 8년
관압사 박처륜이 북경에서 돌아오니, 황제의 조회 상황을 묻다


관압사(管押使) 박처륜(朴處綸)이 북경에서 돌아왔다. 왕이 묻기를,
"황제께서 조회(朝會)를 보는 것이 조만(早晩)이 있었던가?"
하매, 처륜이 아뢰기를,
"황제께서 조회 보는 것이 혹은 평명(平明)에 혹은 해가 높이 뜬 뒤에도 하여 조만이 일정하지 않았습니다. 중국 사람이, 황제가 황후와의 애정에 빠져서 조회를 항상 늦게 본다고 말하는 이가 있습니다."
하고, 또 아뢰기를,
"회회(回回) 등이 서방에서 난을 일으켜, 3개의 성이 함락을 당하고 총병관(摠兵官) 3사람이 전사하였으므로, 회례연(會禮宴)도 정지하였습니다."
하였다. 전교하기를,
"황제의 입은 옷은 무슨 색이며, 의장(儀仗)을 받든 자는 어떤 옷을 입었던가? 또 육부(六部)의 상서(尙書)가 일을 아뢸 때에 또한 자리에 엎드린 예가 있던가?"
하매, 처륜이 아뢰기를,
"재계하기 때문에 검은 도포를 입었으며, 의장을 받든 자는 신이 자세히 보지 못하였습니다. 무릇 일을 아뢰는 사람은 모두 꿇어앉고 자리에 엎드리는 예는 없었습니다."
하였다.

-----

○丙申/管押使朴處綸, 還自京師。 王問曰: "皇帝視朝, 有早晩乎? 處綸啓: "皇帝視朝, 或平明、或日高, 早晩無節。 中朝人有云。 ‘昵愛皇后, 視朝常晏。’" 又啓: "回回等搆亂西方, 拔取三城, 摠兵官三人戰死。 故會禮宴亦停之。" 傳曰: "皇帝所御之服, 何色? 奉儀仗者, 着何服乎? 且六部尙書奏事之時, 亦有伏地之禮乎?" 處綸啓: "皇帝因齋戒, 御黑袍。 奉儀仗者, 臣未及詳見。 凡奏事之人, 皆長跪, 而無伏地之禮。"

=====

연산군일기 4권, 연산 1년 3월 13일 병신 2번째기사 1495년 명 홍치(弘治) 8년
전임의 생활 문란에 대해 처벌할 일로 논란하였으나, 다시 죄줄 수 없다 하다


전임을 처벌할 일을 승정원에 내리면서 묻기를,
"첩의 집에 내왕하는 자가 어찌 임 한 사람뿐이겠느냐. 또 임이 첩을 얻은 지가 오래고 자식까지 있으니 그 일은 폐기(廢棄)함이 어떠한가?"
하매, 원상(院相) 윤필상이 아뢰기를,
"임의 죄는 용서할 만하다고 신이 이미 아뢰어 위에서 특별히 용서하셨는데, 대간이 ‘만일 임을 용서하면 다른 사람도 징계할 수가 없을 것이다.’ 하니, 그 말이 이치가 있으므로, 또 ‘법률에 의해 처벌하라.’고 명하셨으나, 임의 첩이 나이 거의 50에 자식을 5, 6이나 두었으니, 그 죄를 감함이 어떠하오리까?"
하니, 전교하기를,
"재상을 대접하는 도리가 이와 같을 수 없으니, 특별히 용서하고 사헌부를 불러 이 뜻을 말하라."
하였다. 지평 최부가 부름을 받고 들어와 아뢰기를,
"재상을 우대하라는 말씀은 당연합니다마는, 전임이 상복을 입고 첩의 집에 왕래하여 신하된 도리가 없었으니, 죄를 주지 않을 수 없습니다."
하니, 전교하기를,
"임이 전에 그 종을 때려서 상하게 하였으므로 탄핵을 받아 이미 사복장(司僕將)의 직에서 갈렸으니, 지금 다시 죄줄 수는 없다."
하였다.

-----

○下田霖照律于政院, 問曰: "妾家來往者, 豈止霖乎? 且霖之得妾已久, 至於有子, 棄之何如?" 院相尹弼商啓曰: "霖罪可貰, 臣等巳啓, 上特原之。 而憲府論執以爲, 若宥霖則他無所懲, 其言有理。 又命照律, 然霖之妾, 年幾五十、有子至於五、六。 末減其罪, 何如?" 傳曰: "待宰相之道, 不可如是, 其特宥之。 以此意, 召語司憲府。" 持平崔溥, 承召啓曰: "尊待宰相, 允當矣。 但田霖衰服往來妾家, 人臣之義掃如, 不可不罪。" 傳曰: "霖前以打傷其奴, 被駁而旣遞司僕將, 今不可復罪。"

=====

연산군일기 4권, 연산 1년 3월 15일 무술 1번째기사 1495년 명 홍치(弘治) 8년
빈전에 망전을 올리는데, 비로 인하여 백관의 배제를 정지하다


빈전에 망전(望奠)을 올리는데, 비로 인하여 백관의 배제(陪祭)를 정지하였다.

-----

○戊戌/行望奠于殯殿, 因雨停百官陪祭。

=====

연산군일기 4권, 연산 1년 3월 16일 기해 1번째기사 1495년 명 홍치(弘治) 8년
많은 산릉의 역군들이 병으로 죽은 데 대해 치료에 대한 조치를 취하게 하다


전교하기를,
"산릉(山陵)의 역군(役軍)이 많이 병들어 죽었다 하니, 이것은 반드시 의원(醫員)들이 구료(救療)하는 데 마음을 쓰지 않아 그러한 것이리라. 의원을 불러 묻고, 다른 의원으로 하여금 가서 살피고 치료하도록 하고, 또 조관(朝官) 6인을 보내어 검찰하도록 하라."
하매, 민상안(閔詳安)·이의무(李宜茂)·윤장(尹璋)·김숙정(金淑貞)·강경서(姜景敍)·권균(權鈞)을 검찰관으로 삼아서, 사목(事目)을 가지고 가게 하였는데, 1. 각처에서 역사하러 온 군인으로서 굶주리고 병들고 지친 자를 왕래하면서 진찰하여 주리고 병든 자가 있거든 끓인 술과 모주(母酒)를 먹이고, 지친 자가 있거든 쉬게 할 것, 1. 사령(使令)들이 군인을 침노하고 학대하는 자는 모두 검거할 것, 1. 군인으로서 병이 있는 자는 알맞은 약으로 치료할 것, 1. 의원이 치료에 마음을 쓰지 아니하는 자가 있으면 와서 아뢸 것이었다.

-----

○己亥/傳曰: "聞山陵役軍多病死。 必是醫員等, 不用心救療而然也。 其召醫員問之, 令他醫往審救療。 又選朝官六人, 檢察。" 以閔詳安、李宜茂、尹璋、金淑貞、姜景叙、權鈞, 爲檢察官, 齎事目而往。 一, 各處赴役軍人飢病勞困者, 往來診之。 有飢病者以煮酒、母酒饋之。 有勞困者休力。 一, 使令等侵虐軍人者, 竝檢擧。 一, 軍人有病者, 以適藥救療。 一, 醫員不用意救療者來啓。

=====

연산군일기 4권, 연산 1년 3월 16일 기해 2번째기사 1495년 명 홍치(弘治) 8년
산릉 역군을 치료하지 않은 죄로 전의감 참봉 설의손을 의금부에 내려 국문하다


전의감 참봉(典醫監參奉) 설의손(薛義孫)이 산릉 역군으로 병든 자를 마음 써서 치료하지 않았으므로, 의금부에 내려 국문하였다.

-----

○典醫監參奉薛義孫, 〔以〕 山陵役軍有病者, 不用心救療, 下義禁府鞫之。

=====

연산군일기 4권, 연산 1년 3월 16일 기해 3번째기사 1495년 명 홍치(弘治) 8년
성종의 묘지문 관계로 생모 윤씨가 죄로 폐위되어 죽은 줄 알다


왕이 성종(成宗)의 묘지문(墓誌文)을 보고 승정원에 전교하기를,
"이른바 판봉상시사(判奉常寺事) 윤기견(尹起畎)란 이는 어떤 사람이냐? 혹시 영돈녕(領敦寧) 윤호(尹壕)를 기무(起畝)라 잘못 쓴 것이 아니냐?"
하매, 승지들이 아뢰기를,
"이는 실로 폐비(廢妃) 윤씨(尹氏)의 아버지인데, 윤씨가 왕비로 책봉되기 전에 죽었습니다."
하였다. 왕이 비로소 윤씨가 죄로 폐위(廢位)되어 죽은 줄을 알고, 수라(水剌)를 들지 않았다.

-----

○王見成宗誌文, 傳于承政院曰: "所謂判奉常寺事起畎者何人耶? 無奈以領敦寧尹壕, 誤爲起畎耶?" 承旨等啓: "此實廢妃尹氏之父, 而卒於尹氏未封王妃前。" 王, 始知尹氏, 以罪廢死, 爲輟膳。

=====

연산군일기 4권, 연산 1년 3월 17일 경자 1번째기사 1495년 명 홍치(弘治) 8년
영의정 이극배가 노병의 심함을 들어 사직을 청하다


영의정 이극배가 사직장(辭職狀)을 올리기를,
"신의 노병(老病)이 날로 심하여 여러 번 절박한 사정을 아뢰어 해직(解職)을 빌었으나 윤허를 받지 못하였사오니, 은혜는 비록 지극히 중하오나 다만 신의 병이 나이와 더불어 더욱 심해서 회복될 기약이 없사오니, 바라옵건대, 신의 관직을 해면하시어 남은 여생을 보전하게 하여 주소서."
하니, 전교하기를,
"그의 서명(署名)한 것을 보건대, 만일 병이 심하다면 어찌 능히 그러할 수 있겠는가. 윤허하지 않는다는 비답(批答)을 지어서 내려라."
하였다.

-----

○庚子/領議政李克培, 上辭職狀曰:
臣老病日甚, 累陳危懇, 乞解職事, 未蒙兪允, 上恩至重。 但臣病與年深, 差愈無期。 伏望命遞臣職, 保俾餘齡。
傳曰: "觀其署名, 若病深, 何能如是乎? 其製不允批, 答之。"

=====

연산군일기 4권, 연산 1년 3월 18일 신축 1번째기사 1495년 명 홍치(弘治) 8년
예조가 대여가 발인할 때에 임금이 지송하는 의궤를 써서 아뢰다


예조가, 대여(大轝)가 발인할 때에 임금이 지송(祗送)하는 의궤(儀軌)를 써서 아뢰니, 전교하기를,
"나는 마땅히 돈화문 안에서 지송하고 환궁(還宮)할 것이다. 그러나 재궁(梓宮)이 문밖에 납시어 대여(大轝)에 오르실 때에 그 동안에 절차가 반드시 오래 걸릴 것인데, 내가 대여의 출발도 보지 않고 얼른 환궁하는 것은 불가하지 않겠는가? 다시 물어 보라."
하였다.

-----

○辛丑/禮曹書大轝發引時, 主上祗送《儀軌》以啓, 傳曰: "予當祗送于敦化門內, 卽還宮。 然榟宮出門外, 乘大轝, 其閒節次必久。 予不待大轝之發, 而遽卽還宮, 無奈不可乎? 其更問。"

=====

연산군일기 4권, 연산 1년 3월 18일 신축 2번째기사 1495년 명 홍치(弘治) 8년
영의정 이극배에게 조정을 보필하여 충정을 다하라고 교서를 내리다


영의정 이극배에게 교서를 내리기를,
"정치를 누구와 더불어 같이 하랴? 오직 어진 정승뿐이라. 전형(典刑)206) 이 남아 있는 것도 기쁜데, 하물며 노성(老成)임에랴. 옛적에 소보(少保)가 돌아갈 마음을 가지매, 주공(周公)이 돈독하게 도우라[篤棐]는 뜻으로 타일렀거니와, 경(卿)은 잠신(簪紳)207) 의 원로(元老)요 사직의 중신(重臣)으로, 백관의 우두머리에 있어 사람들이 태산(泰山)·북두(北斗)처럼 우러르고, 4대의 조정을 보필하여 나라에서 시구(蓍龜)208) 같이 의지하며, 맵고 달고 마르고 젖은 것의 조화와 흔들려 움직이고 치는 것을 진정시키니, 맡은 책임이 이와 같이 중하므로 거취(去就)를 가벼이 못할 것이라. 하물며 조그마한 이 몸이 정히 어려울 때를 당하여, 큰 물을 건너는 데 나루를 찾지 못함 같아, 여러 방면으로 도움을 구하여 선인(先人)의 업을 무너뜨리지 않으려 하니, 바로 대신이 협조하여 충성을 바칠 날인데 어찌 원로가 쉬기를 청할 때이랴 대의(大義)의 있는 바에 힘써 안정하며, 그지없이 도울 것을 생각할지어다."
하였다.

-----

○敎領議政李克培曰: "政理誰與共圖? 惟賢相耳。 典刑且喜尙有, 況老成乎? 肆少保有告歸之心, 而周公喩篤棐之義。 卿, 簪紳舊德, 社稷重臣。 位長百僚, 人仰之若山斗。 翼亮四世, 國倚之爲蓍龜。 辛甘燥濕之調和, 震撼擊撞之鎭定。 職任如此, 其重去就, 未可以輕。 況予眇末之躬, 正當艱難之托。 若涉大水, 茫不知攸濟之涯。 求助多方, 庶無隳先人之業。 是大臣協輔之日, 豈元老告休之時? 勉安大義之所存, 以念無疆之惟恤。"

=====

연산군일기 4권, 연산 1년 3월 19일 임인 1번째기사 1495년 명 홍치(弘治) 8년
대교 권달수 등이 명을 내릴 때에 반드시 승지와 사관이 참여하기를 아뢰다


파평 부원군 윤필상·좌의정 노사신·영돈녕 윤호를 불러서 전교하기를,
"영의정이 여러 번 병으로 사직하려 하였으나, 내가 윤허하지 않았는데, 지금 일이 많은 때를 당하여 만약 안심하고 조리하지 못하면, 병을 치료하기 어려울 터이니, 좌의정을 영의정으로 올리고 우의정을 좌의정으로 올리고 정괄(鄭佸)을 우의정으로 삼아서 북경에 사신으로 가게 함이 옳겠다."
하였다. 이날 승전 내관(承傳內官)209) 김자원(金子猿)이 필상 등에게 명령을 전할 적에 가고 온 말이 많았으나, 승지와 사관(史官)이 참석하여 듣지 못하였다. 대교(待敎) 권달수(權達手)·검열(檢閱) 강징(姜澄)이 아뢰기를,
"무릇 명을 내릴 때에는 반드시 승지와 사관으로 하여금 참석하여 듣게 하는 것인데, 오늘은 그렇지 않았으니, 청컨대 그 말씀을 들려 주소서."
하니, 전교하기를,
"대행 왕조(大行王朝)에서는 정승을 낼 때에는 반드시 사람을 파하게 하였으므로, 지금도 역시 이와 같이 한 것이다."
하매, 달수 등이 아뢰기를,
"국가의 큰일을 대신과 의논하면서 사관이 참예하지 못하는 것은 심히 온당치 못합니다. 또 대행왕께서 정승을 낼 때에는 비록 다른 사람은 듣지 못하게 하였어도, 사관은 좌우에 있어서 그 시말을 함께 들었습니다."
하니, 전교하기를,
"지금 영의정·우의정이 다 병이 있어 북경에 갈 수가 없는데, 전일에 서연(書筵)에서 정괄을 보니 정승이 될 만한 사람이므로, 지금 영의정을 갈고 정괄로써 우의정을 삼으려 한다."
하였다.

-----

○壬寅/命召坡平府院君尹弼商, 左議政盧思愼, 領敦寧尹壕, 傳曰: "領議政屢以病辭, 而予不允。 今當多事之時, 若未得安心調保, 則難以治病。 其以左右議政, 次次陞之, 以鄭佸爲右議政, 使之赴京可也。" 是日, 承傳內官金子猿, 傳命于弼商等, 多有往復之辭, 而承旨、史官, 不得與聞。 待敎權達手、檢閱姜澂啓: "凡宣命之時, 必使承旨史官與聞, 而今日則不爾。 請聞其辭。" 傳曰: "大行王朝議相之時, 必辟人。 故今亦如是耳。" 達手等啓: "國家大事, 與大臣謀議, 而史官不得與聞, 甚未便。 且大行王議相之日, 雖使他人不得聞之, 而史官則在左右, 俱聞其始末。" 傳曰: "今領議政、右議政, 皆病未得赴京。 前日, 書筵見鄭佸, 可作相者。 今欲遞領議政, 而以佸爲右議政。"

=====

연산군일기 4권, 연산 1년 3월 20일 계묘 1번째기사 1495년 명 홍치(弘治) 8년
승정원에서 정승을 내는 데에 승지와 사관이 알지 못했음을 아뢰다


승정원에서 아뢰기를,
"조종조(祖宗祖)로부터 무릇 공사(公事)의 출납(出納)은 승지가 맡았었고, 대행조에서는 이 법을 거듭 밝히셨는데, 어제 정승을 내면서 다만 대신에게 비밀리 의논하셨으니, 평상시에는 비록 적은 일이라도 승지와 사관이 알아야 하거늘, 하물며 정승을 내는 큰일임에리까."
하니, 전교하기를,
"정승을 내는 일은 성명(成命)이 내리기 전에 외인이 먼저 알까 염려한 때문에 비밀리 의논한 것이니, 이것은 나의 실수였다."
하고, 이어 전교하기를,
"대궐 안의 일을 누설시킨 자는 법률에 그 죄가 있으니, 그 조문을 등사하여 아뢰라."
하였다.

-----

○癸卯/承政院啓: "自祖宗朝, 凡公事出納, 承旨掌之, 大行朝申明此法。 昨日卜相, 只密議於大臣。 常時雖小事, 承旨史官, 不可不知。 況卜相大事乎?" 傳曰: "卜相之事, 予慮成命未下, 外人先播。 故密議耳, 此予之失也。" 仍傳曰: "大內之事漏洩者, 律有其罪。 其條謄寫以啓。"

=====

연산군일기 4권, 연산 1년 3월 20일 계묘 2번째기사 1495년 명 홍치(弘治) 8년
권경우가 김호선이 조·부모를 제대로 장사 않는 데에 중죄로 처할 것을 논계하다


경기 과천현(果川縣)의 백성 김호선(金好善)이 그의 부모·조부모의 무덤을 파서 짚으로 만든 섶에다 해골을 담아서 콩깍지와 뒤섞여 두고 오랫동안 장사하지 않으매, 그 친족이 사헌부에 고소하였다. 사헌부에서는 그것을 여우·삵의 굴에 불을 때어 태워 죽인 율문[燻狐狸燒焚之律]에 견주어 장(杖) 1백, 도(徒) 3년에 처할 것으로 위에 올렸는데, 승지 권경우(權景祐)가 논계(論啓)하기를,
"호선의 소위가 이와 같으니, 비록 해당되는 법률 조문은 없더라도 가벼이 논해서는 안 될 것입니다. 풍속을 해침이 이보다 더함이 없사오니, 온 가족을 절도(絶島)에 들여보냄이 어떠하리까?"
하니, 전교하기를,
"원상에게 의논하라."
하였다.

-----

○京畿 果川縣民金好善, 發其父母、祖父母之塚, 編草爲碩, 盛骸骨, 雜置於黃豆(穀)〔殼〕 中, 久而不葬。 其族親訴憲府, 比燻狐狸燒焚之律, 杖一百、徒三年照入。 承旨權景祐論啓曰: "好善所爲如此, 雖無正律, 不可輕論。 傷風敗俗, 莫此爲甚。 絶島全家入送, 何如?" 傳曰: "議于院相。"

=====

연산군일기 4권, 연산 1년 3월 20일 계묘 3번째기사 1495년 명 홍치(弘治) 8년
영의정 이극배에게 사퇴를 허여하다


영의정 이극배에게 교서를 내려,
"내가 어린 몸으로 외람되이 큰 업을 이어받아, 밤낮으로 공경하고 두려워하여 깊은 못에 떨어질 듯 엷은 얼음을 밟는 듯하여, 원로에게 힘입어 어려움을 처리할까 하였는데, 경은 정승인 원로요 공신으로 노숙(老宿)이라, 꾀는 능히 나랏일을 도모하고 말할 적에는 반드시 뜻을 다하여 다리와 팔이 되어 무거운 짐을 도와주더니, 다만 오랫동안 근로로 점점 병이 되어 이에 휴퇴(休退)하여 편히 정양하려 하여 글을 올려 정성을 피력(披瀝)함이 두세 번에 이르렀으매, 성의껏 만류함이 비록 간절하였으나, 청함이 더욱 굳고 또 국장(國葬)의 일을 생각하매 더욱 스스로 안정할 수 없어 겸손함을 고집하여 반드시 물러가려 하므로, 내가 만일 대의만을 따라서 억지로 소원을 어긴다면 조리를 잘못하여 병이 속히 낫기 어려울 것 같기에 이에 경의 벼슬을 거두어 한가한 곳에 나아가게 하니, 마음을 편안히 하여 몸을 보전하기를 바라노라. 아! 옛적 선정(先正)들은 비록 사퇴하였더라도 국가에서 자문할 일이 있으면 반드시 가부(可否)에 참여하였으니, 임금에게 충성하고 나라를 사랑함이 어찌 반드시 벼슬에 있어야만 하랴. 옛날 일을 길이 생각하여 나의 뜻에 맞추기 바라노라."
하였다.

-----

○敎領議政李克培曰: "予以眇躬, 叨承丕緖, 夙夜祗懼, 若墜淵氷。 庶賴舊人, 弘濟艱難。 卿, 台輔元老, 勳盟宿德。 謀能遠圖, 言必盡意。 作爲股肱, 弼時仔肩。 第以積勤致勞, 疲精成恙。 乃欲乞身休告, 從便頣養, 抗章披悃, 至于再三。 敦諭雖切, 陳請彌堅。 且念襄事, 益不自安。 確執撝謙, 期於必退。 予若勉循大義, 强違所願, 恐調攝失宜, 病難速愈。 玆輟卿位, 俾就閑地, 冀安乃心, 以保厥身。 嗚呼! 在昔先正, 雖或辭退, 國有咨議, 必參臧否。 忠君愛國, 豈必在位? 永觀前事, 用副予懷。"

=====

연산군일기 4권, 연산 1년 3월 20일 계묘 4번째기사 1495년 명 홍치(弘治) 8년
이극배·노사신·신승선 등에게 관직을 제수하다


이극배를 광릉 부원군(廣陵府院君)으로, 노사신(盧思愼)을 영의정으로, 신승선(愼承善)을 좌의정으로, 정괄을 우의정으로, 정문형(鄭文炯)을 우찬성으로, 이극균을 평안도 관찰사로, 황형(黃衡)을 의주 목사로 삼았다.

-----

○以李克培爲廣陵府院君, 盧思愼領議政, 愼承善左議政鄭佸右議政, 鄭文炯右贊成, 李克均 平安道觀察使, 黃衡 義州牧使。

=====

연산군일기 4권, 연산 1년 3월 21일 갑진 1번째기사 1495년 명 홍치(弘治) 8년
경상도에 사흘 동안 서리가 내려 보리가 상하다


경상도에 사흘 동안 서리가 내려서 보리를 손상하였다.

-----

○甲辰/隕霜于慶尙道三日, 損牟麥。

=====

연산군일기 4권, 연산 1년 3월 21일 갑진 2번째기사 1495년 명 홍치(弘治) 8년
원상 윤호와 승지들이 소선을 그치고 육미 들기를 청하다


원상 윤호와 승지들이 아뢰기를,
"아침부터 소선(素膳)을 드신다고 들었습니다. 주상(主上)의 몸이 회복이 안 되셨는데, 더구나 중국 사신이 장차 나오면 전하께서 반드시 괴롭게 움직여야 할 것이오니, 미리 몸을 충실히 하지 않아서는 안 됩니다."
하니, 전교하기를,
"발인·졸곡 날이 머지 않으므로 소선을 들었다."
하매, 다시 아뢰기를,
"큰 병환 끝에 문득 육미를 그치심은 심히 불가합니다."
하니, 전교하기를,
"알았다."
하였다.

-----

○院相尹壕及承旨等啓: "聞自朝進素膳, 上體時未平復。 況今天使出來, 殿下必勞動, 不可不預養氣體。" 傳曰: "發引、卒哭將近, 故素膳耳。" 更啓曰: "大病之後, 遽止肉膳, 甚不可。" 傳曰: "知道。"

=====

연산군일기 4권, 연산 1년 3월 21일 갑진 3번째기사 1495년 명 홍치(弘治) 8년
대비의 말에 따라 육미를 들다


왕이 대비의 말씀에 따라 다시 육미를 들었다.

-----

○王因慈旨, 復進肉膳。

=====

연산군일기 4권, 연산 1년 3월 22일 을사 1번째기사 1495년 명 홍치(弘治) 8년
전라도 관찰사 김경조가 병으로 사직하니 체직을 명하다


전라도 관찰사 김경조(金敬祖)가 병으로 사직하니, 체직을 명하였다.

-----

○乙巳/全羅道觀察使金敬祖,以病辭, 命遞之。

=====

연산군일기 4권, 연산 1년 3월 23일 병오 1번째기사 1495년 명 홍치(弘治) 8년
윤필상·노사신·윤호 등이 묘호를 칭함에 전례를 상고하기를 의논드리다


윤필상·노사신·윤호·노공필(盧公弼)이 의논드리기를,
"종묘의 각실(各室)에 고조(高祖) 이상은 다만 묘호(廟號)만 칭하고, 각실에는 전례에 의하였는데, 다만 문종(文宗)은 세조(世祖) 때부터 묘호만 칭하여 세대(世代)의 차례에 관계하지 않았으니, 그 연유를 알 수 없습니다. 사관으로 하여금 《실록》을 상고하게 하소서."
하였다. 성준·홍귀달·박건·윤효손·박숭질·성현(成俔)·안침(安琛)·권건(權健)·권경희(權景禧)·윤민·박원종·박처륜·표연말·양희지·권주(權柱)·홍한(洪澣)·권유(權瑠)·남세담(南世聃)·권오복(權五福)·박억년·김감·손주(孫澍)·이과(李顆)·이관(李寬)·송흠(宋欽)이 의논드리기를,
"옛 예문(禮文)과 모든 역사를 상고하건대, 고조(高祖) 이상은 조(祖)라고 칭한 데가 없으니, 조종조(祖宗朝)의 고사에 의거하여 다만 묘호만 칭하는 것이 어떠하오리까? 대행왕이 덕종(德宗)에게 이미 황백고(皇伯考)라 칭하셨으니, 지금은 황백 조고(皇伯祖考)라고 칭함이 어떠하오리까?"
하니, 필상 등의 의논을 좇았다.

-----

○丙午/尹弼商、盧思愼、尹壕、盧公弼議: "宗廟各室, 高祖以上, 只稱廟號。 各室, 依前例, 但文宗自世祖朝, 只稱廟號, 不係世次, 未知其由。 令史官考《實錄》。" 成俊、洪貴達、朴楗、尹孝孫、朴崇質、成俔、安琛、權健、權景禧、尹慜、朴元宗、朴處綸、表沿沫、楊熙止、權柱、洪瀚、權瑠 南世聃、權五福、朴億年、金勘、孫澍、李顆、李寬、宋欽議: "考古禮文與諸史, 高祖以上, 無有稱其祖者. 依祖宗朝故事, 只稱廟號何如? 大行王於德宗, 旣稱皇伯考, 則今稱皇伯祖考何如?" 從弼商等議。

=====

연산군일기 4권, 연산 1년 3월 23일 병오 2번째기사 1495년 명 홍치(弘治) 8년
일본국 비전주 하송포지좌 일기주 태수 원의 등이 토산물을 바치다


일본국 비전주 하송포지좌(肥前州下松浦志佐) 일기주 태수(一岐州太守) 원의(源義)·대마주 인위군(對馬州仁位郡) 평 조신 종 직가(平朝臣宗職家)·대마주 태수 종정국(宗貞國)·대마주 평 조신 종 국승(對馬州平朝臣宗國勝)·일본국 일기주 상송포 염진유(上松浦鹽津留) 송림원(松林院) 원 실차(源實次)·비전주 소성 천엽개(小城千葉介)·평 조신 원윤(元胤)·비전주 상송포 구사도주(九沙島主) 등원 조신 축후수 의영(藤原朝臣築後守義永) 등이 사람을 보내어 토산물을 바쳤다.

-----

○日本國 肥前州 下松浦 志佐、一岐州太守源義, 對馬州 仁位郡 平朝臣 宗職家, 對馬州太守宗貞國, 對馬州 平朝臣 宗國勝, 日本國 一岐州 上松浦 鹽津留松林院 源實次, 肥前州 小城千葉介 平朝臣 元胤, 肥前州 上松浦 九沙島主藤原朝臣 筑後守 義永等, 遣人來獻土宜。

=====

연산군일기 4권, 연산 1년 3월 23일 병오 3번째기사 1495년 명 홍치(弘治) 8년
왜 사과 도두마두마 등이 와서 토산물을 바치다


왜 사과(司果) 도두마두마(都豆馬豆馬)·사맹(司猛) 성중(盛重)이 와서 토산물을 바쳤다.

-----

○倭司果都豆馬豆馬, 司猛盛重, 來獻土宜。

=====

연산군일기 4권, 연산 1년 3월 24일 정미 1번째기사 1495년 명 홍치(弘治) 8년
홍문 응교 권주가 성종의 시책사를 짓다


대행왕의 시책사(諡冊辭)에 이르기를,
"덕이 있는 이는 반드시 위(位)를 얻으므로 큰 기업(基業)을 이어받으셨으며 시호(諡號)로써 이름을 높이는 것이니, 마땅히 아름다운 칭호를 바쳐야 하겠나이다. 이것은 고금의 공론이요 실로 신자(臣子)의 사사로운 말이 아닙니다. 공손히 생각하옵건대, 황고(皇考) 대왕께서는 깊고 밝고 온공(溫恭)하시며, 강건(剛健)하고 중정(中正)하셨네. 오직 정(精)하고 오직 일(一)하며, 학문이 밝고 화하고 빛남[緝熙光明]이 있으시고, 능히 너그럽고 능히 인자[仁]하시매, 은택이 환과 고독(鰥寡孤獨)에 미치었네. 선대를 받드는 데 효도하기를 생각하시며, 대국을 섬기는 데는 정성으로써 하셨네, 형벌을 삼가하시어 살리기를 좋아[好生]하는 마음을 나타내시고, 몸소 적전(籍田)210) 을 갈아 농사에 힘쓰는 근본이 있으셨네, 애애(藹藹)하게 문명 교화가 널리 퍼졌고, 혁혁(赫赫)하게 무공(武功)이 멀리 드날렸네. 밝은 임금 어진 신하라는 노래로 바야흐로 순(舜)의 다스림에 이르려 하였고, 수하고 부하고 아들 많으라는[壽富多男]211) 축원은 요(堯)의 나이를 누리기를 바랐더니, 어찌 옥을 바쳐 기도한 것이 징험이 없이 문득 안석에 기대어[憑几] 깨어나지 않으시는고. 어찌하랴! 종천(終天)의 애통212) 을 당하였으니, 땅을 두드리며 울부짖는 슬픔을 견딜 수 없나이다. 공경히 시호 올리는[節惠] 의식을 받들어, 아름다움을 선대로 돌리는 정성을 다하나이다. 삼가 옥책(玉冊)을 받들어 존호(尊號)를 올리기를 인문 헌무 흠성 공효 대왕(仁文憲武欽聖恭孝大王)이라 하고, 묘호(廟號)를 성종(成宗)이라 하옵니다. 밝게 비추시기를 우러러 바라오니 작은 정성을 굽어 살피시와, 길이 천명(天命)에 맞추시어 옥책(玉冊)213) 을 받아 후세에 전하시고 후손을 창성케 하시와, 국운을 무궁토록 늘여 주소서."
하였다. 글은 홍문 응교(弘文應敎) 권주(權柱)가 지은 것이다.

-----

○丁未/大行大王諡冊辭曰:
德必得位, 誕受丕基。 諡以尊名, 宜崇徽號。 斯乃古今之公議, 實非臣子之私言。 恭惟皇考大王, 濬哲溫恭, 剛健中正。 惟精惟一, 學有緝熙光明。 克寬克仁, 澤及鰥寡孤獨。 奉先思孝, 事大以誠。 恤刑著好生之心, 躬耕有劭農之本。 (謁)〔藹〕 然文敎之旁達, 赫然武功之遠揚。 明良勑天之歌, 方臻舜治。 壽富多男之祝, 擬享堯年。 何植璧之無徵? 遽憑几而弗寤。 奈抱終天之慟? 靡堪擗地之哀。 祗奉節惠之儀, 庶伸歸美之懇。 謹奉玉冊, 上尊號曰: "仁文憲武欽聖恭孝大王。" 廟號曰: "成宗。"仰惟沖鑑, 俯諒微悰。 永孚于休, 膺顯冊於不朽。 克昌厥後, 衍寶曆於無窮。
弘文應敎權柱所製。

=====

연산군일기 4권, 연산 1년 3월 24일 정미 2번째기사 1495년 명 홍치(弘治) 8년
새로 밀부를 만들다


새로 밀부(密符)214) 를 만들었다.

-----

○新造密符。

=====

연산군일기 4권, 연산 1년 3월 25일 무신 1번째기사 1495년 명 홍치(弘治) 8년
왕대비의 형 윤은로와 아우 윤탕로가 진향하다


왕대비의 형 윤은로(尹殷老)와 아우 윤탕로(尹湯老)가 진향하였다.

-----

○戊申/王大妃兄尹殷老、弟湯老, 進香。

=====

연산군일기 4권, 연산 1년 3월 25일 무신 2번째기사 1495년 명 홍치(弘治) 8년
백관이 책보를 받들어 고하여 빈전에 봉안하다


백관이 검은 옷을 입고 책보(冊寶)215) 를 받들어 고하고, 곧 도로 빈전(殯殿)에 봉안하였다.

-----

○百官以黑衣, 奉冊寶, 告宗廟, 卽還安殯殿于外。

=====

연산군일기 4권, 연산 1년 3월 25일 무신 3번째기사 1495년 명 홍치(弘治) 8년
유순·신준·조위 등에게 관직을 제수하다


유순(柳洵)을 형조 판서로, 신준(申俊)을 공조 판서로, 조위(曺偉)를 성균관 대사성으로, 박숭질을 전라도 관찰사로 삼았다.

-----

○以柳洵刑曹判書, 申俊工(書)〔曹〕 判書, 曹偉成均大司成, 朴崇質 全羅道觀察使。

=====

연산군일기 4권, 연산 1년 3월 25일 무신 4번째기사 1495년 명 홍치(弘治) 8년
경기 관찰사에게 민폐를 끼치지 말고 곰을 잡아 바치기를 전교하다


경기 관찰사에게 전교하기를,
"약에 쓸 곰은 민폐를 끼치지 말고 잡아서, 큰 것은 가죽을 벗기고 사지를 쪼개어 가닥[條]을 만들고, 작은 놈은 전체를 얼음에 채우고 아울러 그 가죽은 이어서 봉진하라."
하였다.

-----

○傳于京畿觀察使曰: "藥用熊, 無弊捉獲。 大者去皮、刳四肢作條, 小者全體照氷, 幷其皮連續封進。"

=====

연산군일기 4권, 연산 1년 3월 26일 기유 1번째기사 1495년 명 홍치(弘治) 8년
영의정 노사신이 백관을 거느리고 빈전에 책보를 올리다


영의정 노사신이 백관을 거느리고 빈전에 책보를 올리는데, 백관이 배제(陪祭)하고 의식대로 곡림하였다.

-----

○己酉/領議政盧思愼率百官, 上冊寶于殯殿。 百官陪祭, 哭臨如儀。

=====

연산군일기 4권, 연산 1년 3월 26일 기유 2번째기사 1495년 명 홍치(弘治) 8년
전라 감사 박숭질이 신병으로 사직하기를 청하다


전라 감사 박숭질이 아뢰기를,
"신이 전에 황해 감사가 되었을 때에 다리와 무릎이 시리고 아픈 증세를 얻어서 행보하기가 매우 어려워서, 비록 억지로 직무를 보려하나 능히 감당하지 못할까 염려됩니다."
하니, 전교하기를 ‘사피(辭避)하지 말라.’ 하였다.

-----

○全羅道監司朴崇質啓: "臣前爲黃海道監司時, 得脚膝酸疼之證, 行步甚艱。 雖欲黽勉就職, 恐不能堪。" 傳曰: "勿辭。"

=====

연산군일기 4권, 연산 1년 3월 26일 기유 3번째기사 1495년 명 홍치(弘治) 8년
지평 최부가 신병을 핑계로 외직 발령을 피하는 성준과 유제에게 국문하기를 청하다


지평 최부가 아뢰기를,
"대저 신하된 도리는 평시나 어려울 때나 한결같은 절개로 비록 죽을 땅이라도 또한 피하지 않아야 하는 것이온데, 근자에 재상들이 조정의 좋은 관직에는 사피하는 바가 없으면서, 만일 밖으로 나가라면 모두 사고를 핑계합니다. 최근에 성준(成俊)이 병조 판서는 사피하지 않더니 평안 감사로 가게 되자 사피하고, 또 유제(柳睇)가 의주 목사로 가게 되니 병을 핑계로 사피하므로, 이조(吏曹)에서 의원을 보내어 진찰하였더니 의원이 병이 경하다고 보고하였는데도, 이리저리 미루고 부임하지 않아 갈리도록 만들었으니, 신하의 도리로서 과연 이럴 수가 있습니까. 국문하기를 청합니다."
하니, 전교하기를,
"성준은 대신이니 국문할 수 없고, 유제는 아뢴 대로 하라."
하매, 부가 아뢰기를,
"준은 제보다도 더욱 심합니다. 병조 판서로 후임자가 임명되기 전에 준이 감사를 사피하였으니, 이것은 병조에 애착이 있는 것이므로 신문하지 아니하면 대신은 무엇으로 징계하오리까."
하니, 전교하기를,
"사헌부에서 비록 그를 병권(兵權)에 애착이 있는 것이라고 신문하더라도, 그가 만일 ‘내가 실로 병이 있는 것이요, 애착이 있는 것이 아니다’고 한다면, 장차 이런 일을 가지고 대신을 형신(刑訊)하겠느냐. 버려둠이 옳겠다."
하매, 부가 아뢰기를,
"병조는 원래 권력이 중하고 일이 번거로운 자리인데도, 준이 판서가 되어 사양하지 않았으니, 그 병이 없음을 알 수 있습니다. 전하께서 그의 하고자 하는 자리는 그대로 두고 갈지 않으시면서 그의 싫어하는 자리는 곧 갈아 주신다면, 이것은 조정의 벼슬은 준이 모두 차지하는 것입니다. 지금 전교에 ‘대신은 국문할 수 없다.’ 하시니, 전하의 뜻은 진실로 당연하시나 준이 대신으로서 소위가 이와 같으니, 더욱 징계하여야 마땅하겠습니다."
하니, 전교하기를,
"국문하라."
하였다.

-----

○持平崔溥啓: "大抵人臣之義, 當夷險一節, 雖處之死地, 亦且不避。 近來, 宰相等朝中華職, 則無所辭避。 若命出使, 則率皆托故。 日者, 成俊兵曹判書則不辭, 平安監司則辭之。 且柳睇爲義州牧使, 而亦以病辭。 吏曹遣醫審之, 醫報病輕, 而遷延不赴, 使之遞差。 人臣之道, 果如是乎? 請鞫之。" 傳曰: "成俊, 大臣, 不可鞫; 睇, 依所啓。" 溥啓: "俊視睇尤甚。 兵曹判書, 時未塡闕, 而俊辭監司, 是顧戀兵曹。 此而不問, 則大臣將何所懲。" 傳曰: "憲府, 雖以顧戀兵權鞫之, 彼若曰: ‘我實有病, 非顧戀也。’ 云爾則其以此事, 刑訊大臣乎? 棄之, 宜矣。" 溥啓: "兵曹本權重務劇之地, 而俊爲判書不辭, 則其眞無病, 可知矣。 殿下於所欲, 則仍而勿遞; 其所惡, 則遽卽遞之, 是朝廷官爵, 俊皆自占。 今敎云: ‘大臣不可鞫。’ 上意固當。 然俊以大臣, 而所爲如此, 尤所當(徵)〔懲〕 。" 傳曰: "其鞫之。"

=====

연산군일기 4권, 연산 1년 3월 27일 경술 1번째기사 1495년 명 홍치(弘治) 8년
최부가 재궁 발인을 예문에 의거하기를 청하니, 국장 도감 제조로 의논하게 하다


지평 최부가 아뢰기를,
"재궁 발인할 때에 빈전으로부터 돈화문에 이르기까지는 따로 만든 소륜여(小輪轝)를 타신다 하옵니다. 그러나 빈전에서 돈화문까지는 거리가 가깝지 않사온데 재궁이 소륜여를 타고 가시자면 당기는 사람들이 반드시 모두 내려다 볼 것이오니 무엄하기 막심하와 신자로서 차마 보지 못할 바인데, 하물며 이 소륜여는 예문에 없음에리까. 마지막을 보내드리는 것은 큰일이오니, 신자로서 마땅히 정성을 다하여야 할 바입니다. 대신들이 비록 이미 의논하여 정하였사오나, 각기 소견대로 고집하옵고, 또한 억지로 끌어대어 자기의 그른 것을 모르는 이도 있었사오니, 반드시 예문에 의거하고 여럿의 공론을 참작하고 또 전하의 뜻을 재량하시어 꼭 합당하도록 한 연후에야 가합니다."
하니, 전교하기를,
"일간에 도감 제조(都監提調)가 의논 드리기를 ‘문이 좁은데 만일 견여(肩輿)를 쓴다면, 사람들이 힘을 일제히 쓸 수가 없어서 혹 엎어지고 자빠질 염려가 있겠으므로, 소륜여를 만들자고 의논하였다.’고 하였다. 마지막을 보내드리는 것은 큰일이니, 내가 어찌 정성을 다하지 않겠느냐. 이미 대신들과 의논하였고, 장삿날이 또한 임박하였으니, 지금 고칠 수는 없다."
하매, 부가 아뢰기를,
"소륜여의 제도는 그 바퀴의 둘레가 두 자에 불과한데 또 그 가운데를 뚫어 축(軸)을 설치하여 재궁을 그 위에 모시게 되기 때문에 땅과의 거리가 매우 가까와서 모시는 사람들이 모두 내려다 보게 됩니다. 대신들의 말로는, 소륜여의 위에다 대여(大轝)의 뚜껑을 덮으면 낮지 않으리라 하나, 이 말도 또한 당치 않습니다. 그 밖을 볼 때에는 비록 조금 높은 것 같겠지마는, 재궁은 실상 낮으니, 그 무엄하기는 일반입니다. 청컨대 다시 참작하시어 사리에 합당하도록 힘쓰소서."
하니, 전교하기를,
"소륜여의 견양(見樣)을 들여오라. 내가 보겠다. 또 대륜여 및 재궁의 거쳐 나갈 문도 도감으로 하여금 높이와 넓이를 재어서 아뢰게 하라."
하고, 부에게 전교하기를,
"대륜여는 높고 문은 낮은데 만일 예문을 좇아서 대륜여를 쓴다면 문의 지붕까지 헐어야 할 것이다. 문을 헐더라도 예문대로 따르지 아니할 수 없다 한다면, 나는 마땅히 부가 아뢴 대로 따르겠다마는 다만 기일이 이미 임박하였으니, 숙장문[肅章門] 안에는 소륜여를 쓰고 이 문으로부터 돈화문에 이르기까지는 대여를 쓰겠다."
하고, 국장도감제조[國葬都監提調]를 불러 의논하게 하였다.

-----

○庚戌/持平崔溥啓: "榟宮發引時, 自殯殿至敦化門, 乘別造小輪轝。 然自殯殿至敦化門, 相去不邇, 梓宮乘小輪轝而行, 挽之者必皆俯視, 褻慢莫甚, 臣子所不忍見。 況此小輪轝, 禮文所無。 送終大事, 臣子所當盡心。 大臣雖已議定, 然各執所見, 亦有牽合, 不知其非者。 必揆之禮文、參之衆議, 又裁自上意, 使之得宜, 然後乃可。" 傳曰: "日者, 都監提調議啓: ‘門闥(挾)〔狹〕 少, 若用肩輿, 則人力難齊, 或有顚仆之患。 故議造小輪轝。’ 送終大事, 予豈不盡心乎? 己與大臣議之, 葬日亦逼, 今不可改。" 溥啓: "小輪轝之制, 其輪圓不過二尺, 而又穿其中而設軸。 安梓宮於其上, 則去地甚近, 侍衛之人皆俯視。 大臣謂: ‘小轝上, 設大轝蓋兒, 則不卑。’ 此言亦非, 觀其外雖若稍高, 梓宮則實卑, 其褻慢一也。 請更加參酌, 務合事體。" 傳曰: "其取小輪轝見樣以入, 予將觀之。 且大輪轝及梓宮所由之門。 令都監尺量其高廣以啓。" 傳于溥曰: "大輪轝高, 而門卑, 若從禮文, 用大輪轝, 則須撤門屋爾。 若曰: "雖撤門屋, 不可不從禮文。’ 則予當從溥啓, 雖撤之, 可也。 但事期已迫, 請於肅章門內, 則用小輪轝, 自此門至敦化門, 則用大轝。" 命召國葬都監提調, 議之。

=====

연산군일기 4권, 연산 1년 3월 27일 경술 2번째기사 1495년 명 홍치(弘治) 8년
선전관 이지방·이장생·신윤무 등을 팔도에 보내어 밀부를 내리다


선전관(宣傳官) 이지방(李之房)·이장생(李長生)·신윤무(辛允武) 등을 팔도에 보내어 밀부(密府)를 내렸다.

-----

○分遣宣傳官李之房李長生、辛允武等于(入)〔八〕 道, 賜密符。

=====

연산군일기 4권, 연산 1년 3월 28일 신해 1번째기사 1495년 명 홍치(弘治) 8년
유자광이 모친의 장사를 마치고 국장에 참석하려고 하니 허락하지 않다


상인(喪人) 유자광(柳子光)이 서계(書啓)하기를,
"신이 어미를 남원 땅에 장사지내고 〈국장에〉 회장(會葬)하려고 왔습니다."
하니, 전교하기를,
"전례가 있는가?"
하매, 예조에서 아뢰기를,
"상인이 회장하는 것은 전에 이런 예가 없습니다. 그러나 자광이 회장하고자 먼 데로부터 왔으니, 성의가 가상하므로 마땅히 허락할 것이오나, 다만 반열에 따를 수는 없고 따로 바깥 위차(位次)에서 예를 행하게 함이 옳겠습니다."
하니, 전교하기를,
"이미 반열에 따르기를 허락하지 않을 바에는 바깥 위차에서 예를 행하는 것도 또한 불가한데, 하물며 지금 상중에 있는 사람이 하나만이 아니니, 예(例)를 만들 수는 없다."
하였다.

-----

○辛亥/喪人柳子光書啓:
臣葬母于南原地, 欲會葬來。" 傳曰: "有例乎?" 禮曹啓: "喪人會葬, 前無此例。 然子光心欲會葬, 自遠方來, 誠意可嘉, 固當許之。 但不可隨班, 別於外位, 行禮爲便。" 傳曰: "旣不許隨班, 則外位行禮, 亦不可。 況今在喪者非一, 不可成例。"

=====

연산군일기 4권, 연산 1년 3월 28일 신해 2번째기사 1495년 명 홍치(弘治) 8년
국장 도감 제조 노사신 등이 장사지내는 절차를 아뢰다


국장 도감 제조 노사신 등이 아뢰기를,
"신들이 처음에 생각하기로는, 재궁이 처음에는 소륜여를 타시고 다음에는 대륜여를 타시고 또 대여를 타시게 되면, 그 사이에 오르내림이 잦아서 재궁에게 무엄할까 염려되므로, 소륜여를 바로 대여에 댈까 하였사온데, 지금 대간이 소륜여를 밀고 당길 때에 무엄할 것이라 합니다. 그러면 예문대로 순(輴)을 씀이 가할 듯하온데, 순이 곧 대륜여이며 또 대륜여를 이미 갖추어 놓았으니, 쓰기가 무엇이 어렵겠습니까."
하니, 전교하기를,
"순을 쓰자면 반드시 세 번 오르내림을 하여야 할 터인데 궐문(闕門)을 나가기 전에 밤이 새지나 않을까?"
하매, 아뢰기를,
"계시(癸時)216) 에 제사를 모시고 모든 의장(儀葬) 등속이 차례로 먼저 나가면, 그 사이의 절차가 매우 번거로우므로, 재궁이 여(轝)를 타시는 것은 인시(寅時) 초가 될 것이며, 그리고 또 세 번 오르내림을 하면 날이 반드시 샐 것입니다."
하니, 전교하기를,
"궐문을 나가기 전에 날이 이미 새면 더욱 차마 볼 수 없을 것이다. 만일 날이 새지 않았거든 순을 쓰고, 날이 새거든 소륜여로 바로 돈화문 밖까지 대는 것이 옳을 것이다."
하였다.

-----

○國葬都監提調盧思愼等啓: "臣等初意, 梓宮初乘小輪轝, 次乘大輪轝, 又乘大轝, 其間升降煩數, 恐褻梓宮。 故以小輪轝, 直抵大轝。 今臺諫, 以輪轝推挽爲褻慢。 然則從禮文用輴, 似可。 輴卽大輪轝也。 且大輪轝今已具, 用之何難?" 傳曰: "用輴則必三次升降, 無奈未出闕門, 而夜已向曙乎?" 啓: "癸時行祭, 凡儀仗等物, 以次先出, 其間節次甚煩。 梓宮乘轝, 當在寅初, 如此而又三次升降, 則日必曙矣。" 傳曰: "未出闕門而日已曙, 則尤所不忍視也。 若未曙則用輴, 向曙則以小輪轝, 若直抵敦化門外可也。"

=====

연산군일기 4권, 연산 1년 3월 28일 신해 3번째기사 1495년 명 홍치(弘治) 8년
왜 첨지 평송이라 등이 방물을 바치다


왜 첨지(僉知) 평송이라(平松而羅)·쇄문(灑文)·가계(家繼) 세 사람이 와서 방물(方物)을 바쳤다.

-----

○倭僉知平松而羅、灑文、家繼三人, 來獻土宜。

=====

연산군일기 4권, 연산 1년 3월 29일 임자 1번째기사 1495년 명 홍치(弘治) 8년
진시에 계빈전을 행하는데 백관들이 의식대로 임하다


진시(辰時)에 계빈전(啓殯奠)을 행하는데 백관들이 들어와 임하기를 의식대로 하였다.

-----

○壬子/辰時行啓殯奠, 百官入臨如儀。

=====

연산군일기 4권, 연산 1년 3월 30일 계축 1번째기사 1495년 명 홍치(弘治) 8년
병조 판서 성준이 대간의 논박을 병으로 인한 것임을 밝히고 사직을 청하다


병조 판서 성준이 아뢰기를,
"신이 방금 대간의 논박(論駁)을 받고 있는데도 특명으로 일을 보게 하셨습니다. 그러나 사헌부에서 신이 병권에 애착을 가진다고 합니다. 신이 전년 2월에 본직에 임명되었는데 7월에 병을 얻어 사면을 청하였사오나, 윤허하지 않으므로 감히 다시 청하지 못하였다가 8월에 이르러서는 위에서 옥체가 편치 못하시므로 문안하려 왕래하느라고 사면을 청할 겨를이 없었으며, 다시 승하(昇遐)하신 애통을 당하였으므로 억지로 일을 보면서 오직 졸곡(卒哭)만 기다렸습니다. 이조와 병조는 병권과 정권이 있는 자리이므로 사람들이 모두 오래 있으려 하지 않는 것인데, 어찌 남들이 다 싫어하는 자리를 신이 홀로 애착을 가지겠습니까. 낯이 부끄러워 직무를 보기 어렵습니다."
하니, 전교하기를,
"그런 것에 개의치 말고 곧 직무를 보라."
하였다.

-----

○癸丑/兵曹判書成俊啓: "臣方被臺駁, 而特命行公。 然憲府謂: ‘臣爲顧戀兵權。’ 臣於前年五月拜本職, 至七月得病, 請免不允, 未敢復請。 及至八月, 因上體未寧, 問安往來, 請辭無暇, 繼而有昇遐之痛。 故黽勉就職, 惟待卒哭而已。 吏、兵曹, 本是兵權政權所在。 故人人皆不欲久居, 安有人所共厭, 而臣獨顧戀乎? 靦面就職爲難。" 傳曰: "勿以此介意, 其卽就職。"

=====

연산군일기 4권, 연산 1년 3월 30일 계축 2번째기사 1495년 명 홍치(弘治) 8년
우의정 정괄이 겸손히 사직을 청하다


우의정 정괄이 평안도로부터 와서 빈전에 숙배한 뒤에 승정원에 나아가서 아뢰기를,
"삼공(三公)217) 은 그 지위로 말하면 위로는 하늘의 삼태성(三台星)에 응하는 것이요, 그 직무로 논하면 도(道)를 의논하여 나라를 다스리고 음양을 섭리(燮理)218) 하는 것이온데, 신과 같은 자는 본시 재주와 덕이 없으니 어찌 이 직책을 감당하오리까. 사면을 청합니다."
하니, 전교하기를,
"정승의 덕망은 온 나라가 모두 아는 바이니, 사피하지 마오."
하였다. 두 번째 사피하였으나, 듣지 않았다.

-----

○右議政鄭佸, 來自平安道, 肅拜于殯殿, 仍詣政院啓: "三公, 言其位則上應三台; 言其職則論道經邦, 爕理 陰陽, 如臣者素無才德, 何能堪此任乎? 請辭。" 傳曰: "政丞德望, 一國所共知, 其勿辭焉。" 再辭, 不聽。

=====

