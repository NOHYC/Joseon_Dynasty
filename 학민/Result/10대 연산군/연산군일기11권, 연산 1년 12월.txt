연산군일기 11권, 연산 1년 12월 1일 경술 1번째기사 1495년 명 홍치(弘治) 8년
야인 도만호 등이 토산물을 바치다


야인 도만호(野人都萬戶) 마아당개(馬阿堂介) 등 8명이 와서 토산물을 바쳤다.

-----

○朔庚戌/野人都萬戶馬阿堂介等八人, 來獻土宜。

=====

연산군일기 11권, 연산 1년 12월 1일 경술 2번째기사 1495년 명 홍치(弘治) 8년
승출에 관한 전지를 의정부에 내리다


의정부에 전지(傳旨)하기를,
"내가 즉위한 처음이니 선왕(先王)의 승출(陞黜)669) 하는 법식을 준행하여 조정을 청신하게 하고자 하나 그 승출이 마땅하지 않으면 원한을 품는 자가 반드시 많아질 것이 염려된다. 지금 내직으로 의정부·육조(六曹)와 외직으로 관찰사(觀察使)·절도사(節度使)가 전최(殿最)하기 마련이니, 또한 현우(賢愚)를 분별할 수 없으되, 중외(中外)로 하여금 힘써 공도에 따라, 세력에도 두려워하지 말고 천분에도 끌리지 말고 훼예(毁譽)에도 현혹되지 말고 한미(寒微)하다고 약하게 보지 말아서, 어진 이를 등용하려는 나의 뜻에 부응하게 하라."
하였다.

-----

○傳旨議政府曰: "予嗣位之初, 欲遵先王陞黜之典, 以淸朝廷。 但慮陞黜失當, 則抱冤者必多, 今內而政府、六曹, 外而觀察使、節度使, 自有殿最, 亦足以辨別賢愚。 其令中外, 務遵公道, 毋怵於勢要, 毋牽於親舊, 毋惑其毁譽, 毋弱其寒微, 以副予用賢之意。"

=====

연산군일기 11권, 연산 1년 12월 2일 신해 1번째기사 1495년 명 홍치(弘治) 8년
《무경칠서》 등의 간행·배포를 승정원이 청하다


"강시보(江時溥)가 바친 《무경칠서(武經七書)》670) 는 무사(武士)들에게 읽힐 만하니, 《대관의두(對款議頭)》 등의 서적물을 간행하여, 널리 배포하소서."
하니, ‘그리하라.’고 전교하였다.

-----

○辛亥/承政院啓: "江時溥所獻《武經七書》, 可令武士讀之。 《對款議頭》等書, 請刊行廣布。" 傳曰: "可。"

=====

연산군일기 11권, 연산 1년 12월 2일 신해 2번째기사 1495년 명 홍치(弘治) 8년
이창신을 체차토록 이자건이 청하다


장령(掌令) 이자건(李自健)이 아뢰기를,
"대간(臺諫)이 누차에 걸쳐 재(齋)지내는 것이 잘못이라는 것을 진술하였으나, 전하께서 들어 주지 않으시고, 헌납(獻納) 등이 사직(辭職)하였으되 아직까지 결정이 없으시니, 신은 이 때문에 직기(直氣)가 꺾일까 염려됩니다. 승문원 판교(承文院判校) 이창신(李昌臣)이 재화(財貨)를 좋아하고 탐내어 심술이 정직하지 못합니다. 그 사직장(辭職狀)에 성종(成宗)께서 사랑하시던 뜻을 많이 일컬었으니, 이는 창신(昌臣)이 반드시 전하로 하여금 성종께서 자기를 사랑하였다는 뜻을 아시게 하려는 것입니다. 이로 미루어 보면, 창신의 병은 꾸민 것입니다. 승문원 일이 긴급하오니 체직하소서."
하니, 전교하기를,
"창신의 일은 원상(院相)에게 의논하라."
하였다.

-----

○掌令李自健啓: "臺諫累陳設齋之非, 而殿下不聽。 獻納等辭職, 而迄無發落, 臣恐直氣挫矣。 承文院判校李昌臣好貨貪財, 心術不正。 辭職狀多稱成宗眷遇之意, 是昌臣必欲殿下知成宗眷遇之意也。 以此觀之, 昌臣之病作也。 承文院事緊, 請遞之。" 傳曰: "昌臣事, 其議于院相。"

=====

연산군일기 11권, 연산 1년 12월 2일 신해 3번째기사 1495년 명 홍치(弘治) 8년
병조 판서 성준·참판 허침이 야인의 귀순에 대하여 아뢰다


병조 판서 성준(成俊)·참판 허침(許琛)이 아뢰기를,
"올적합(兀狄哈)·이이후(伊伊厚) 등이 지금 귀순(歸順)하려 하는데, 전부터 야인으로 귀순하는 자에게는 국가에서 반드시 말하기를, ‘조산(造山)에서 사로잡힌 사람들을 모조리 쇄환(刷還)한 뒤라야 처치(處置)하겠다.’하였으니, 지금 또한 그렇게 말해서 보내야 하겠습니다만, 신들의 생각으로는 사로잡힌 사람들이 여러 부락에 흩어져 있으니 모조리 쇄환하기란 쉽지 않고, 또 이이후 등이 만약 참으로 제 고장을 배반하고 와서 투탁(投托)하는 것이라면 국가가 귀순을 허락하지 않더라도 도로 돌아갈 리는 만무합니다. 더구나 그들이 살고자 하는 땅이 우리 나라 강토 안이 아니니, 만약 저들이 국가의 명령에 복종하지 않고서 저들대로 그곳에 산다면 국가의 위엄이 손상되지 않겠습니까. 만약 믿기 어려운 무리라 하여 가까운 곳에 살게 해서는 안 된다 한다면, 저 오래도록 성밑에 살고 있는 야인의 마음은 어찌 다 믿을 수 있겠습니까."
하니, 전교하기를,
"이 일은 원상에게 의논하라."
하였다.

-----

○兵曹判書成俊、參判許琛啓: "兀狄哈 伊伊厚等今欲歸順。 前此野人之歸順者, 國家必語之曰: ‘造山被擄人盡數刷還, 然後當自處置。’ 今亦宜以此語而遣之。 然臣等以謂, 被虜人等, 散在諸部落, 未易一一刷還。 且伊伊厚等, 若實離土而來投, 則國家雖不許其歸順, 萬無還歸之理。 況其欲居之地, 非我境內。 若彼人等, 不從國家之令, 自居其地, 則無乃損國威乎? 若以爲難信之輩, 不可許其近居, 則彼久居城底野人之心, 豈可盡信乎?" 傳曰: "其以此, 議于院相。"

=====

연산군일기 11권, 연산 1년 12월 2일 신해 4번째기사 1495년 명 홍치(弘治) 8년
겨울비에 대하여 전교하다


전교하기를,
"밤비가 아침까지 내리고 있으니, 옛날에도 겨울비를 재앙으로 삼았더냐?"
하매, 승지들이 아뢰기를,
"절후가 어긋남이 너무도 심하니, 청컨대 홍문관으로 하여금 옛일을 상고하여 아뢰도록 하소서."
하니, 전교하기를,
"《통감(通鑑)》에도 이르기를, ‘큰비가 10여일을 계속 내렸다.’ 하였으니, 상고할 것까지는 없다."
하였다.

-----

○傳曰: "夜雨達朝, 古以冬雨爲災乎?" 承旨等啓: "時令之失已甚, 請令弘文館, 考古以啓。" 傳曰: "《通鑑》亦云大雨十餘日, 不必考也。"

=====

연산군일기 11권, 연산 1년 12월 3일 임자 1번째기사 1495년 명 홍치(弘治) 8년
표연말·김수동 등이 대간의 말의 출처를 묻지 말도록 서계하다


홍문관 직제학(弘文館直提學) 표연말(表沿沫)·전한(典翰) 김수동(金壽童)·부응교(副應敎) 최부(崔溥)·교리(校理) 성희안(成希顔)과 이의손(李懿孫)·수찬(修撰) 손주(孫澍)·부수찬(副修撰) 권균(權鈞)과 이관(李寬)·박사(博士) 송흠(宋欽)·저작(著作) 권민수(權敏手)·정자(正字) 성중엄(成仲淹)이 서계(書啓)하기를,
"임금의 정사 중에 가장 큰 것은 널리 언로(言路)를 여는 일뿐이므로 국가에서 대간(臺諫)을 설치하여 말하는 책임을 맡긴 것도 할 말을 다해서 임금의 총명을 열게 하자는 것입니다. 근자에 재를 지내는 일에 대하여 사간원(司諫院)에서 할 말을 다하여 극진히 간하였으니, 그 직책을 다 해냈다고 말할 수 있습니다. 대저 대간이 간하되 그 말이 행해지지 않으면 그 직을 떠나는 것이므로 헌납·정언 등이 사직하였는데, 지금 이미 여러 달이 되었어도 아직 결정이 없으며, 또 정진(鄭溱)·윤채(尹埰) 등의 일은 처음에는 풍문에 의한 것이었으나 나중에 다 자백 받은 사실인데, 삼계정(森溪正)이 공교하게 꾸며댄 상언(上言) 때문에 ‘말의 출처를 추문(推問)하라.’하시니, 대간이란 임금의 이목(耳目)이라 임금이 스스로 보고 듣지 못하는 일을 대간으로 인하여 총명을 넓히는 것인데, 만약 말의 출처를 캐낸다면 누가 감히 할 말을 다하리까? 이는 임금이 스스로 자기 총명을 가리는 것이므로 대체에 손상됨이 적지 않습니다. 옛날 송(宋)나라 인종조(仁宗朝)에 팽사영(彭思永)이 말하기를, ‘풍문(風聞)이란 총명을 넓혀 주는 것인데, 지금 반드시 그 말의 출처를 따지고 따라서 죄를 준다면 뒤에는 들려주는 일이 없을 것입니다.’하였고, 오규(吳奎)는 말하기를, ‘어사(御史)가 풍문을 채택하여 정사를 말하면 조정에서 채용하여 과실을 시정하는 것이니, 설사 그 채택이 자세하지 않더라도 조정에서 용납해야 옳은데, 만약 기어이 말한 자를 캐기로 든다면 뒤에는 어사(御史)에게 일러주는 사람이 없을 것이니, 이는 스스로 그 이목을 가리는 것이나 마찬가지입니다.’ 하니, 인종(仁宗)이 그 말을 옳게 여기어 마침내 불문에 부쳤습니다. 옛사람들의 일이 또한 이러하였거니와 지금 만약 따진다면 뒤에는 반드시 이것이 예가 되어서 조금만 분명하지 않은 일이 있어도 문득 말의 출처를 따질 것이니, 대간이 어찌 능히 숨김 없이 말을 다할 수 있으리까."
하니, 전교하기를,
"말의 출처를 묻지 않을 수 없다. 헌납 등은 복직시키라."
하였다.

-----

○壬子/弘文館直提學表沿沫、典翰金壽童、副應敎崔溥、校理成希顔ㆍ李懿孫、修撰孫澍、副修撰權鈞ㆍ李寬、博士宋欽、著作權敏手、正字成仲淹書啓曰:
人君政事之大者, 廣開言路而已。 國家設臺諫, 畀之以言責者, 欲其盡言, 以開聰明也。 近者設齋事, 諫院盡言極諫, 可謂能盡其職矣。 大抵臺諫不得其言則去, 獻納、正言等辭職, 今已累日, 迄無發落。 且鄭溱、尹埰等事, 初以風聞, 而事干皆服, 以森溪正巧飾上言, 推問言根。 臺諫人主耳目, 人主不能自見聞, 因臺諫以廣其聰明。 若問言根, 則誰敢盡言? 是人主自蔽其聰明, 有傷於大體不貲矣。 昔宋 仁宗朝彭思永曰: "風聞者, 以廣聰明也。 今必問其所從來, 因而罪之, 則後無聞矣。" 吳奎言曰: "御史擇於風聞以言事, 朝廷用之救過失也。 使其擇之不詳, 朝廷容之, 可也。 若求主名, 後莫有告御史者矣。 是自蔽其耳目也。" 仁宗是其言, 竟不問之, 古人之事, 亦有如是者。 今若問之, 則後必以爲例, 而稍有難明之事, 輒問言根, 則臺諫何能盡言無隱乎?
傳曰: "言根不可不問。 獻納等其復職。"

=====

연산군일기 11권, 연산 1년 12월 3일 임자 2번째기사 1495년 명 홍치(弘治) 8년
이자건이 윤은로를 체직하기를 청하다


장령 이자건(李自健)이 아뢰기를,
"전하께서 삼계정(森溪正)의 상언(上言)으로 인하여 말의 출처를 따지려 하신다 하니, 대간(臺諫)은 직책이 일을 말하는 데에 있는 것이므로, 무릇 조정의 득실과 임금의 과오에 대하여, 어찌 다 그 일을 눈으로 본 뒤라야 말할 수 있으리까. 만약 대간이 규탄하는 일에 있어 반드시 그 말의 출처를 묻는다면, 사람들이 대간과 말하는 일이 없을 것입니다. 성종조(成宗朝)에 권건(權健)이 대사헌으로 있으면서 김석(金磶)이 그 모친 상중(喪中)에 음행(淫行)을 범한 일로써 국문할 것을 청하므로, 성종이 그 말의 출처를 묻되 권건이 끝내 대답하지 아니하여 그 때문에 죄(罪)를 받았는데, 지금까지도 권건을 깊이 대간의 체통을 아는 사람이라고 칭찬하고 있으니, 성종의 거룩하신 치적(治績)에 오직 이 일이 누(累)가 되었습니다. 윤은로(尹殷老)는 내약방 제조(內藥房提調)가 되었으나, 본디 학술이 없어 약의 이치에 숙달하지 못하니, 곧 체직하소서."
하니, 전교하기를,
"말의 출처에 대해서는 묻지 않을 수 없다. 윤은로의 일은 그대들이 정직한 사람을 배척하고 스스로 붕당(朋黨)을 만들고 있으니, 이것이 어찌 옳은 일이랴."
하였다.

-----

○掌令李自健啓: "聞, 殿下以森溪正上言, 欲問言根。 臺諫職在言事, 凡朝廷得失, 人主過擧, 豈皆目覩其事, 然後言乎? 若臺諫糾擧之事, 必問言根, 則人無與臺諫言者。 成宗朝權健爲大司憲, 鞫金磶母喪犯淫事。 成宗問言根, 健終不對。 以此被罪, 至今稱健爲深得臺諫之體。 成宗盛治, 唯此事爲累。 尹殷老爲內藥房提調, 素無學術, 不達藥理, 請卽遞之。" 傳曰: "言根不可不問。 殷老事, 爾等排斥正直, 自成朋黨, 是豈可乎?"

=====

연산군일기 11권, 연산 1년 12월 3일 임자 3번째기사 1495년 명 홍치(弘治) 8년
김일손·이주가 사직을 청하다


헌납 김일손(金馹孫)·정언 이주(李胄)가 아뢰기를,
"전하께서 우매하고 광망(狂妄)한 신들을 용서하시고 언직(言職)을 회복하게 하시니, 감격함을 이기지 못합니다. 그러나 이미 언책(言責)에 회복되었으면 전일의 논쟁을 고집해야 하는데, 같은 사(司) 안에서 이의무(李宜茂)가 고집하는 뜻이 같지 않아 서로 용납될 수 없으니, 신들은 본직을 사퇴하기를 원합니다."
하니, 들어 주지 않았다.

-----

○獻納金馹孫、正言李冑啓: "殿下貰臣等狂愚, 使復言職, 不勝感激。 然旣復言責, 則當執前論, 而一司之內, 與宜茂執意不同, 不可相容。 臣等乞避本職。" 不聽。

=====

연산군일기 11권, 연산 1년 12월 3일 임자 4번째기사 1495년 명 홍치(弘治) 8년
이인형·반우형·여자신에게 관직을 제수하다


이인형(李仁亨)을 사간원 대사간으로, 반우형(潘佑亨)을 성균관 대사성으로, 여자신(呂自新)을 도총부 도총관(都摠府都摠管)으로 삼았다.

-----

○以李仁亨爲司諫院大司諫, 潘佑亨成均館大司成, 呂自新都摠府都摠管。

=====

연산군일기 11권, 연산 1년 12월 4일 계축 1번째기사 1495년 명 홍치(弘治) 8년
이의무·김일손 등과 대간의 직에 대하여 논하다


사간 이의무·헌납 김일손·정언 이주가 아뢰기를,
"대간이란 조정의 이목이라 그들이 규탄하는 일이 흔히 풍문에서 나오는데, 지금 만약 그 출처를 추문(推問)하는 꼬투리를 터놓는다면 폐단이 장차 적지 않을 것이니, 단연코 따져서는 안됩니다."
하고, 이어 재지내는 일을 논하니, 전교하기를,
"옛말에, ‘선왕(先王)의 성헌(成憲)을 본보기로 삼으면 길이 허물이 없다.’하였으니. 재지내는 일은 조종조(祖宗朝)에서 하던 일이며, 또 옛말에 ‘죄 없는 사람을 죽이는 것보다는 차라리 법(法)을 시행하지 않는 실수를 하는 것이 낫다.’하였으니, 말의 출처는 따지지 않을 수 없다"
하매, 이의무 등이 다시 아뢰기를,
"예(禮)에 벗어나는 일은 성헌(成憲)이라 할 수 없으며, 조종조에서 특히 전조(前朝)671) 의 폐습을 인습한 것이니, 결코 그렇게 해서는 안됩니다. 또 말의 출처는 따져야 할 것이 못 되니, 만약 혹시 추문하게 되면, 이로부터 사람들이 대간에게 알릴 리도 없으며 대간 역시 감히 임금께 말씀을 다 여쭈지 못할 것입니다. 더구나 대간이 풍문에 의하여 규탄하는 것은 그 유래가 이미 오래되었고, 송조(宋朝)에서 또 법을 세워놓았으니, 지금 만약 그 말의 출처를 따진다면 뒤에는 풍문에 의하여 규탄하는 자가 없을 것입니다. 저 윤채(尹埰)·정진(鄭溱)은 간사하고 잔인한 사람이어서 전일에 정진은 형제간에 화목하지 못했고, 윤채는 문서를 위조한 때문에 국문(鞫問)을 당하게 되었는데 형신(刑訊)한 뒤 자백하였으니, 그 사람됨을 알 수 있습니다. 또 전일에 윤채의 사위 이계금(李繼金)이 무풍정(茂豊正)과 허함(許瑊)이, 같이 연회를 했다고 무고하여, 자기 장인[妻父]의 죄를 벗겨 주려고 하다가 마침내 무고했다고 자복하였으니, 지금 만약 윤채 등을 형신한다면 실정을 알 수 있을 것입니다."
하였다. 사헌부가 합사(合司)하여 아뢰기를,
"어제 전교에, ‘대간이 스스로 붕당을 만들어 정직한 선비를 배척한다.’하셨으니, 무릇 붕당이란 거룩한 세대에는 있는 것이 아니며, 한(漢)에는 당고의 화[黨錮之禍]672) 가 있었고, 당(唐)에는 우리의 당[牛李之黨]이 있었고, 송(宋)에는 낙촉의 당[洛蜀之黨]673) 이 있었는데, 이는 모두 말세의 일입니다. 전하께서 신들을 지적하여 붕당을 한다 하시니, 피혐(避嫌)을 청합니다."
하니, 대간에게 전교하기를,
"내가 즉위한 이래로 대간이 노상 궐정(闕庭)에 서서 논쟁만 벌이니, 어리석은 백성들의 생각에 ‘지금 사왕(嗣王)이 무슨 과오가 있어서 이 지경에 이르는 것일까?’ 할터이니, 이것이 어찌 옳은 일이겠느냐."
하매, 이의무 등이 상차하기를,
"용렬하고 우매한 신들이 전하께서 채택해 주심을 입어 간원(諫院)에 봉직하고 있거니와, 엎드려 살펴보옵건대, 전하께서 총명하고 인효(仁孝)하시어 바른 말을 잘 받아들이시니, 경사스럽고 다행함을 이기지 못하며, 마음속으로 생각하기를, 이야말로 할 말을 숨김 없이 다할 날이라 여겼습니다. 어려서 공자 맹자를 배운 것은 장성해서 임금을 섬기려는 것이며, 임금과 어버이는 일체이므로 두 가지로 다룰 수 없습니다. 신들이 선왕의 교양(敎養)하심을 입어 집에 있어서도 일찍이 불사(佛事)를 마련하여 죽은 어버이에게 올린 일이 없었으니, 오늘에 와서 유독 평소에 배운 바로써 임금을 섬기지 못한다면 이는 임금과 어버이를 둘로 여기는 것입니다. 신들은 이번 재지내는 일이 전하의 본의가 아니심을 알기 때문에 논집(論執)하여 철회하지 않는 것인데, 전하께서 곧 하교하시기를, ‘근일에 강직한 신하가 자리에 있으므로 사설(邪說)이 행세하지 못한다.’하시니, 신들이 이런 격려하심을 들으매, 진실로 감히 감당하지 못합니다. 선을 선할 줄 알면서 능히 쓰지 못하면 선을 아는 보람이 없고, 언책(言責)을 맡겼는데, 그 말이 행해지지 않으면 그대로 눌러 있을 수 없으므로, 마침내 본직을 사퇴한 것인데, 각기 소견을 고집하여 간혹 차이가 생겼으되 전하께서 죄책을 가하지 않고, 또 피혐하는 것도 받아 주지 않으시고 남과 화평히 지내면서도 구차히 따르지 않는 뜻[和而不同之意]을 용서하시고 각기 취직(就職)하게 하시니, 신들이 감격하고 황공하여 어찌 할 바를 모르겠습니다. 생각하옵건대, 전하께서 신들로 하여금 복직하게 하신 것은 다시 말하게 하신 것이니, 신들 역시 다시 전자의 논쟁을 고집하여 그 직무를 다할 따름입니다. 전하께서 이미 취직을 명하셨으니, 수륙재(水陸齋)를 파하셔야 합니다. 신들이 또 듣자오니, 정진(鄭溱)·윤채(尹埰)의 이미 의논된 옥사(獄事)를 풀어 주고자 하여 명하여 전 대간을 금부(禁府)에서 심문하여 말의 출처를 캐내라 하신다 하니, 대소 신민들이 모두 크게 놀라워서 그 까닭을 알지 못할 뿐만 아니라 이로부터 대간이 입을 다물어서 조정의 이목이 귀머거리 소경이 될 것입니다. 임금이 엄밀한 자리에 깊이 계시어 스스로 살필 수 없어 대간을 이목으로 삼는 터인데, 그들을 귀머거리 소경으로 만들면 어찌 복되는 일이라 하리까. 원하옵건대, 전하께서 수륙재(水陸齋)를 파하고 말의 출처를 캐는 것을 정지시키시면 이 이상 더 소원이 없겠습니다."
하였다. 김일손(金馹孫)·이주(李胄)가 서계(書啓)하기를,
"전하께서 하교하시기를, ‘대간이 혹시 사혐으로 작은 원망도 앙갚음하려 들면 안된다.’하시고, 또 하교하시기를, ‘내가 즉위한 이래로 대간이 노상 궐정에 서서 논쟁만 벌이고 있으니, 저 어리석은 백성들의 생각에 지금 사왕(嗣王)이 무슨 과오가 있어 이 지경에 이르는 것인가 여길까 염려된다.’하시니, 이 말씀은 조정의 복이 아닙니다. 이때를 당하여 온 조정의 신하가 모두 전하를 보좌하여 지극한 선(善)에 이르시게 하고자 하는데, 더구나 대간이 전하의 이목(耳目)이 되었으니, 어찌 털끝만큼이라도 사혐을 품고 작은 원망도 앙갚음하려 하겠습니까. 전하께서 만약 이러한 생각을 가지신다면 조정에서 믿을 만한 자가 없을 것이니, 대간이 장차 손발을 놀릴 수 없게 될 것입니다. 옛 사람이 이르기를, ‘임금이 밝으면 신하가 곧다.’하였으니, 대간이 노상 궐정에 논쟁을 벌이며 기탄없이 바른 말을 하는 것은 전하께서 밝으시기 때문입니다. 옛날에는 간관(諫官)이 따로 없어 공업·상업하는 천인들까지도 다 간할 수 있게 되었는데, 후세에 와서 비로소 간관을 두어 언책을 맡은 자로 하여금 능히 그 책임을 다하게 하였으니, 조정에 간쟁(諫諍)의 풍습이 있음을 드러내는 것은 실로 아름다운 일이므로 식자들은 임금에게 돌릴 것입니다. 지극히 어리석으면서도 밝은 것은 백성이니, 비록 우매하다 하더라도 어찌 모르겠습니까. 만약 전하께서 이렇게 생각을 가지신다면 아첨하는 무리들이 전하의 의사에 영합하여, 대간도 역시 앞으로는 말하지 않는 것을 아름다운 일로 삼을 것이니, 후일의 폐단을 이루 말할 수 있으리까."
하였다. 대사헌 권경희(權景禧) 등이 아뢰기를,
"자고로 대간이 풍문을 듣고서 규탄하므로 악한 무리들이 두려워하여 감히 제멋대로 굴지 못하였는데, 지금 만약 말의 출처를 따진다면 비록 관계된 일이 있을지라도 사람들이 반드시 대간에게 말하지 않을 것이며, 대간이 비록 소문이 있을지라도 공사(公事)에 대하여 발론하지 못할 것이니, 그렇다면 대간이 장차 입을 다물게 되고 나랏일이 글러질 것입니다. 또 사간 이의무(李宜茂)·헌납 김일손(金馹孫)·정언 이주(李胄)가 의논이 일치되지 않아 서로 피혐하다가 지금 갑자기 다시 합하여 논계하였으니, 자못 대간의 체모를 잃은 것입니다."
하였으나, 들어 주지 않았다.

-----

○癸丑/司諫李宜茂、獻納金馹孫、正言李冑啓: "臺諫朝廷之耳目也。 其所糾擧者, 多出於風聞。 今若開推問之端, 則弊將不貲, 斷不可問。" 因論設齋事, 傳曰: "古云: ‘監于先王成憲, 其永無愆。’ 設齋, 祖宗朝事。 古云: ‘與其殺不辜, 寧失不經。’ 言根不可不問。" 宜茂等更啓: "非禮之擧, 不可謂之成憲。 祖宗朝特因前朝弊習耳, 決不可爲也。 且言根非所當問, 如或推問, 則自是人無有告臺諫者, 臺諫亦不敢盡言於上矣。 況臺諫之風聞糾擧, 其來已久, 宋朝又立法。 今若問其言根, 後無有風聞擧劾者矣。 彼尹埰、鄭溱奸詐殘忍之人。 前此, 溱以兄弟不和, 埰以文記僞造被鞫, 而至刑訊乃服, 其爲人可知。 且前日埰之壻李繼金, 誣指茂豐正許瑊爲遊宴, 欲脫妻父之罪, 竟服誣罔。 今若刑訊埰等, 則可以得情。" 司憲府合司啓: "昨敎云: ‘臺諫自成朋黨, 排斥正直之士。’ 夫朋黨, 非盛世所有。 漢有黨錮之禍, 唐有牛、李之黨, 宋有洛、蜀之黨, 此皆衰世之事也。 殿下以臣等爲朋黨, 請避嫌。" 傳于臺諫曰: "自予卽位以來, 臺諫長立闕庭, 愚惑小民以爲: ‘今之嗣王有何過擧, 而至此也。’ 是豈可乎?" 李宜茂等上箚曰:
臣等庸愚, 蒙殿下採擇, 供奉諫省。 伏覩殿下聰明仁孝, 優納直言, 不勝慶幸, 私心以謂, 此誠盡言不諱之日。 幼學孔、孟, 壯欲事君。 君、親一體, 宜無二致。 臣等蒙先王敎養之方, 在家未嘗作佛事以薦亡親, 今日獨不能用所學以事君, 則是君、親而二之也。 臣等知設齋非殿下本意, 論執不回, 殿下乃敎曰: "近日鯁直之臣在位, 邪說不得遂。" 臣等聞此激礪, 誠不敢當。 善善而不能用, 則無貴於知善。 任言責而言不得行, 不宜冒居, 遂辭本職, 而各執所見, 間或異同。 殿下不加罪責, 又不受避嫌, 恕臣等和而不同之意, 使各就職, 臣等感激兢惶。 竊念, 殿下使臣等復職者, 使之復言也。 臣等亦當復執前言, 以盡其職而已。 殿下旣命就職, 當罷水陸。 臣等又聞, 殿下欲申鄭溱、尹埰已讞之獄, 命問前臺諫於禁府究治言根, 大小驚駭, 莫知其端。 從此臺諫鉗口結舌, 而朝廷耳目聾瞽矣。 人君淵居嚴密, 無由自察, 以臺諫爲耳目, 而使之聾瞽, 豈其福哉? 願殿下罷水陸之齋, 罷言根之推, 不勝至願
金馹孫、李冑書啓曰:
殿下敎曰: "臺諫或挾睚眦之讎則不可。" 又敎曰: "卽位以來, 臺諫長立闕庭。 恐愚惑小民以爲: ‘今嗣王有何過擧, 而至此?’ 此言非朝廷之福。 當此之時, 擧朝臣子, 咸欲輔導聖躬, 至於至善。 何況臺諫爲殿下耳目, 豈有一毫挾私, 以爲睚眦之報? 殿下若以此爲心, 恐朝廷無可信者, 臺諫將無所措手足矣。 古人云: "君明臣直。" 臺諫所以長立闕庭, 直言不避者, 由殿下之明耳。 古者諫無官, 工商之賤無不得諫。 後世始置諫官, 使(傳)〔專〕 言責者, 能盡其責, 彰朝廷有諫諍之風, 乃是美事, 識者必歸美於上。 至愚而神者民也。 雖曰愚惑, 亦豈不知? 若殿下以此爲心, 則諛佞之徒迎合上意, 臺諫亦將以不言爲美事, 他日之弊可勝言哉?
大司憲權景禧等啓: "自古臺諫風聞而糾劾。 故爲惡者有所疑畏, 而莫敢肆。 今若問言根, 則雖有關係之事, 人必不言於臺諫。 臺諫雖有所聞, 亦不得發於公事矣。 然則臺諫將鉗口結舌, 而國事非矣。 且司諫李宜茂、獻納金馹孫、正言李冑議不合, 相避嫌。 今遽復合論啓, 殊失臺諫之體。" 不聽。

=====

연산군일기 11권, 연산 1년 12월 5일 갑인 1번째기사 1495년 명 홍치(弘治) 8년
이의무·김일손 등이 사피를 청하다


사간 이의무·헌납 김일손·정언 이주가 아뢰기를,
"신들이 간하는 것은 공도(公道)요 사감이 아닙니다. 그러므로 사피한 뒤에 명령을 받고 출사(出仕)하여 의논이 다시 합치되기 때문에 곧 다시 같은 사연으로 아뢴 것인데, 사헌부에서 신들이 이미 서로 사피하고서 다시 동사(同事)한 것을 들어 잘못된 일이라 하니, 대간은 일체인데 서로 용납되지 못함이 이와 같으므로 사피하기를 청합니다."
하니, 전교하기를,
"이도 다 공도(公道)인데 무슨 사피할 것이 있으랴."
하였다.

-----

○甲寅/司諫李宜茂、獻納金馹孫、正言李冑啓: "臣等所諍者, 公道而非私憤也。 故辭避之後, 承命出仕, 而議復合, 故乃更同辭以啓, 而憲府以臣等旣相辭避, 復同事爲非。 臺諫一體, 不得相容, 請避。" 傳曰: "是皆公道, 何避之有?"

=====

연산군일기 11권, 연산 1년 12월 5일 갑인 2번째기사 1495년 명 홍치(弘治) 8년
윤필상 등이 야인에 대하여 의논하다


윤필상(尹弼商)·신승선(愼承善)·윤호(尹壕)가 의논드리기를,
"이이후(伊伊厚)에 대한 일은 병조(兵曹)에서 아뢴 대로 하소서."
하고, 노사신(盧思愼)이 의논드리기를,
"먼 곳 사람[遠人]674) 이 귀순하여 변방에 살며 울타리 노릇을 하겠다면 진실로 무마해 받아들여야 하고 거절해서는 안됩니다. 애초에 조산(造山)의 포로를 기필코 돌려보내라고 재촉한 것은 북정(北征)한 뒤에 추장(酋長)이 다 숨어버리고 항복하는 자도 많았으며, 또 조산(造山)에서 적(賊) 노릇한 지 오래지 않아서 그 성의가 어떠한지 모르기 때문에 일부러 어려운 말을 만들어서 답한 것인데, 지금은 세월이 이미 오래되었으므로, 조산에서 사로잡혀간 사람이나 기타 물건에 있어 돌려보내라고 재촉하기는 어렵게 되었으니, 병조로 하여금 편의 여부를 마련하도록 하소서."
하고, 어세겸(魚世謙)이 의논드리기를,
"병조에서 말하기를, ‘그들이 살고자 하는 땅이 우리 국경 안이 아니니, 스스로 그 땅에 살게 하면 국가의 위엄이 손상되지 않겠는가.’하는데, 그렇다면 저 사람들이 무슨 까닭으로 와서 청하며, 변장(邊將)이 무슨 까닭으로 거절합니까? 진퇴(進退)는 우리에게 달렸는데, 굽혀서 그 욕망에 따른다면 국가의 위신을 손상할 것도 같지만, 이미 우리 땅이 아니니 저 사람들이 와서 칭한 이유와 변장이 거절하고 계품(啓稟)한 사실을 다시 고찰하여 시행하게 하소서. 저쪽에서 만약 성심으로 귀순한다면 제왕(帝王)이 이적(夷狄)을 대하는 도리에 있어, 오는 자는 막지 않는데, 더구나 거절해서 우리가 관계하지 않는 땅에 살지 못하게 해서야 되겠습니까? 해사(該司)로 하여금 자세히 살펴서 다시 아뢰게 하는 것이 어떠합니까."
하니, 윤필상의 의논을 따랐다.

-----

○尹弼商、愼承善、尹壕議: "伊伊厚事, 請依兵曹所啓。" 盧思愼議: "遠人歸順, 居邊作籬, 固當撫納, 不可拒也。 當初造山俘虜, 必責還者, 北征後, 酋長皆隱伏, 投降者多。 且造山作賊不久, 故未知其誠與否, 設爲難辭以答之耳。 今則年月已久, 造山虜去人物責還爲難。 令兵曹便否磨鍊。" 魚世謙議: "兵曹以爲: ‘其欲居之地, 非我境內。 自居其地, 則無乃損國威乎?’ 然則彼人何緣來請, 邊將何緣拒之? 進退在我, 而曲從其欲, 似乎還損國威耳。 旣非我地, 則彼所以來請之由, 邊將阻當啓稟之實, 更考施行。 彼若誠心歸順, 帝王待夷狄之道, 來者不拒。 況絶之不使居, 我難擅之地可乎? 令該司詳考, 更啓何如?" 從弼商議。

=====

연산군일기 11권, 연산 1년 12월 5일 갑인 3번째기사 1495년 명 홍치(弘治) 8년
이창신의 사직서에 대하여 의논하다


윤필상이 의논드리기를,
"이창신(李昌臣)의 사장(辭狀)675) 에 성종에게 총애를 받았다고 칭한 것은 실로 격식에 어긋났으며, 그 병이 참인지 거짓인지도 알 수 없습니다. 만약 꾀병이라면 죄를 다스려야 하니, 분간하는 것이 어떻겠습니까?"
하고, 노사신(盧思愼)이 의논드리기를,
"이창신이 만약 무병하다면 어찌 오래도록 출사하지 않겠습니까. 승문원 판교(承文院判校)는 창신이 아니면 이 소임을 감당해 내지 못할 것입니다."
하고, 윤호가 의논드리기를,
"창신은 이문(夷文)과 한어(漢語)에 모두 능숙하니, 경솔히 버릴 수 없습니다."
하고, 어세겸(魚世謙)이 의논드리기를,
"창신의 심술은 자세히 알 수 없지만, 승문원 판교는 선비의 중임(重任)이니, 의례로 당상(堂上)에 오르는 것이 분수 밖의 일은 아니옵고, 그 사직장에 비록 성종에게 특수한 사랑을 받았다는 뜻을 비쳤으나 아마도 감격에 넘쳐서 나온 말일 것이니, 갑자기 거짓말이라고 보는 것이 너무 속단이 아닌가 여깁니다. 또 판교 소임은 전후를 통하여 이보다 나은 사람이 없으니, 벼슬을 위하여 인재를 아껴야 하옵고, 한 가지 병 때문에 폐기해서는 안됩니다."
하니, 윤호의 의논을 따랐다.

-----

○尹弼商議: "李昌臣辭狀, 稱成廟眷遇, 實爲違格。 其病眞詐, 亦不可知。 若其詐病, 則當治其罪, 分揀何如?" 盧思愼議: "昌臣若無病, 安有久不仕乎? 承文院判校, 非昌臣不能當此任。" 尹壕議: "昌臣吏文及漢語皆精熟, 不可輕棄。" 魚世謙議: "昌臣心術, 雖不可細知, 然承文判校, 斯文重選, 例陞堂上, 恐無非分之望。 其辭狀雖引成宗眷遇之意, 竊恐感激之言, 遽爲之詐, 恐或不然。 且判校之任, 前後無踰此人。 當爲官惜才, 不可以一病而廢之。" 從壕議。

=====

연산군일기 11권, 연산 1년 12월 6일 을묘 1번째기사 1495년 명 홍치(弘治) 8년
표연말 등이 선릉의 사찰에 대하여 아뢰다


홍문관 직제학 표연말(表沿沫) 등이 아뢰기를,
"전일의 상소에 대하여 지금까지 가부간 말씀이 없으시니, 신들은 민망합니다."
하니, 전교하기를,
"선릉(宣陵)의 사찰(寺刹)은 백성을 괴롭혀서 따로 짓는 것이 아니라 옛것을 그대로 보존하는 데 불과하며, 대비(大妃)께서도 철거하지 말기를 바라시기 때문에 철거하지 않는 것이다."
하였다.

-----

○乙卯/弘文館直提學表沿沫等啓: "前日上疏, 迄無可否, 臣等竊悶。" 傳曰: "宣陵寺刹, 非勞民而別營也, 因其舊而存之耳。 大妃亦欲勿撤, 故不撤耳。"

=====

연산군일기 11권, 연산 1년 12월 6일 을묘 2번째기사 1495년 명 홍치(弘治) 8년
이자건이 대간의 말을 추문하지 말 것을 논계하다


장령 이자건(李自健)이, 말의 출처를 추문(推問)하는 것이 온당치 못한 일이라고 논계하니, 전교하기를,
"따지지 말도록 하겠다."
하였다.

-----

○掌令李自健論啓推問言根未便事, 傳曰: "當勿問。"

=====

연산군일기 11권, 연산 1년 12월 6일 을묘 3번째기사 1495년 명 홍치(弘治) 8년
일본국 미주 태수 원 조신 번이 토산물을 바치다


일본국(日本國) 미주태수(尾州太守) 원 조신 번(源朝臣幡)이 사람을 보내 와서 토산물을 바쳤다.

-----

○日本國 海州太守源朝臣幡, 遣人來獻土宜。

=====

연산군일기 11권, 연산 1년 12월 7일 병진 1번째기사 1495년 명 홍치(弘治) 8년
박처륜이 견성사를 헐도록 상차하다


홍문관 부제학 박처륜(朴處綸) 등이 상차하기를,
"신들이 논사(論思)의 자리에 있어 구언(求言)하는 분부를 받자옵고 마음에 있는 대로 다 아뢰었으나 아직까지 한 가지 말도 채택해 주심을 입지 못하였는데, 더구나 임금의 문이 천리나 먼데, 저 소원한 소민(小民)들이 충성심을 품었을지라도 어떻게 전달(轉達)하여 천청(天聽)을 돌릴 수 있으리까. 그렇다면 전하께서 구언하심은 그 이름만 있을 뿐 실상은 없습니다. 신들이 전일 상소한 것 중에, 선릉(宣陵)의 사찰을 헐어버리고 기상(期祥)의 재(齋)를 파해야 한다는 등에 관해서는 바로 선왕을 존숭하고 성교(聖敎)를 보전하는 큰일이라 빨리 성명(成命)이 계셔야 마땅할 것인데, 전하께서는, ‘사찰을 새로 짓는 것이 아니고 재지내는 것 역시 예부터 내려오는 준례라.’하시고, 굳이 거절하시니, 신들의 소망에 결여됨이 너무도 심합니다. 신들이 듣자오니, 신도(神道)는 고요함을 주로 한다 하는데, 지금 견성사(見性寺)가 능 곁에 가까이 있어 중들이 불경 외는 소리와 새벽 종소리 저녘 북소리가 능침(陵寢)을 소란하게 하고 있으니, 하늘에 계신 성종대왕의 영이 어찌 심한 우뇌(憂惱)가 없으시겠습니까. 이것이 어찌 고요함을 주로 하는 일입니까. 신들이 듣자오니, ‘죽은 이를 섬기기를 산 이와 같이 섬기고, 없는 이를 섬기기를 있는 이와 같이 섬기라.’하였는데, 우리 성종께서 고명 정대하신 성왕(聖王)으로 사교(邪敎)에 현혹되지 않고 깊이 미워하셨으니, 신자(臣子)된 자로서도 역시 감히 좌도(左道)676) 로써 성덕(聖德)에 누를 끼칠 수 없습니다. 지금 굳이 기상(期祥)의 재를 지내서 고명 정대하신 영으로 하여금 평생에 깊이 미워하시던 호귀(胡鬼)에게 굽히시게 한다면 더할 수 없는 욕이니, 죽은 이 섬기기를 산 이 섬기듯 하며, 없는 이 섬기기를 있는 이 섬기듯 하라는 뜻이 어디에 있습니까. 굳이 재를 지내서 선왕의 영을 욕되게 하고, 사찰을 철거하지 않아서 선왕의 영을 우뇌하게 한다면, 이는 이미 욕되게 하고 또 우뇌하게 하여 어버이를 높이는 것이 아니므로 전하의 효성에 어지러짐이 이보다 더한 것은 없으니, 어찌 사찰은 새로 창설하는 것이 아니라 하여 철거하지 않고 재 역시 고례(古例)라 하여 굳이 지내서야 되겠습니까. 바라옵건대, 다시 깊이 생각하소서."
하였으나, 들어 주지 않았다.

-----

○丙辰/弘文館副提學朴處綸等上箚曰:
臣等居論思之地, 奉求言之旨, 敷心腹腎腸, 而猶未蒙一言之採納, 況君門千里, 彼踈逖小民, 雖懷忠懇, 安能轉達而回天聽乎? 然則殿下之求言, 徒有其名, 而無其實也。 臣等前所上疏中, 壞宣陵之寺, 罷期祥之齋等事, 是乃尊先王, 全聖敎之大端也, 宜亟有成命矣。 殿下乃以謂, 寺非新創, 齋亦古例, 而固拒之, 臣等之缺望滋甚。 臣等聞, 神道尙靜。 今見性寺逼近陵側, 髡耏梵唄之聲, 晨鍾暮鼓之響, 喧聒於寢園, 成廟在天之靈, 其無憂惱之甚乎, 安在其尙靜耶? 臣等聞, 事死如事生, 事亡如事存。 我成宗以高明正大之聖, 不惑邪敎而深惡之。 爲臣子者, 亦無敢以左道, 累聖德矣。 今强設期祥之齋, 使高明正大之靈, 屈於平生所深惡之胡鬼, 其辱深矣。 安在其事死如事生, 事亡如事存耶? 强設齋而辱先王之靈, 不撤寺而惱先王之靈, 旣辱之, 又惱之, 非所以尊親也。 聖孝之虧, 無甚於此, 其可以寺非新創而不撤, 齋亦古例而强設之乎? 伏望更留三思。
不聽。

=====

연산군일기 11권, 연산 1년 12월 8일 정사 1번째기사 1495년 명 홍치(弘治) 8년
친계 공사를 정원이 의계토록 하다


전교하기를,
"내가 병으로써 오랫동안 일을 보지 못하니, 친계공사(親啓公事)677) 는 정원(政院)이 정승과 의계(議啓)하라."
하였다.

-----

○丁巳/敎曰: "予以疾久不視事, 親啓公事, 政院與政丞議啓。"

=====

연산군일기 11권, 연산 1년 12월 8일 정사 2번째기사 1495년 명 홍치(弘治) 8년
사간원을 체직하다


장령 이자건(李自健)이 아뢰기를,
"신들이 전일에 사간원이 서로 용납될 수 없다는 일로써 누차 아뢰었는데, 지금은 복직되어 행공(行公)하고 있으니, 대간(臺諫)의 체모가 어찌 이럴 수 있으리까. 사간원이 사퇴하지 않으면 신 등이 직에 있기 어렵습니다."
하니, 전교하기를,
"사간원을 체직하라."
하였다.

-----

○掌令李自健啓: "臣等前日以司諫院不能相容事累啓, 而今則復職行公, 臺諫體貌, 豈如是乎? 諫院不避, 則臣等在職爲難。" 傳曰: "其遞諫院。"

=====

연산군일기 11권, 연산 1년 12월 8일 정사 3번째기사 1495년 명 홍치(弘治) 8년
홍문관이 재지내는 일을 합사하다


홍문관이 합사(合司)하여 아뢰기를,
"신들이 되풀이하여 생각해 보아도 능소 곁에 있는 사찰을 철거하고 기상(期祥)의 재(齋)를 파하는 것이 오늘날에 있어 무엇보다 빨리 단행해야만 되겠습니다. 또 대간이란 조정의 준승(準繩)이니, 반드시 대간이 먼저 정직한 뒤라야 남의 정직하지 못함을 책할 수 있는 것이므로 지금 헌부 간원이 서로 용납될 수 없다는 점을 들어 탄핵한 것이지만 신들은 헌부가 능히 자기의 준승(準繩)678) 을 철저히 지키면서 남을 책하는 것인지 모르겠습니다. 신들이 근자에 헌부의 행하는 일을 보면, 사관(四館)679) 에서 재상의 편지를 찢은 것을 책하며 서리(書吏)에게 형신을 함부로 가했으니, 신 등은 그 일이 바른 것인지 알 수 없으며, 한 시골에서 재상이 무력을 쓰는 것을 규찰(糾察)함은 헌부의 책임인데, 한갓 규찰 해내지 않을 뿐 아니라 곧 정광세(鄭光世)와 동의하고서 용서해 주었으며, 정광세가 국문을 당하는데도 대간은 그대로 버젓이 직에 있으니, 신들은 그 일이 바른 것인지 모르겠으며, 재를 지내는 것은 전하께서 잘못 처사하신 것이니, 바른 말과 극단의 논쟁을 하여 자기 직책을 다해야 할 것인데, 경연(經筵)이 열리기를 기다린다고 핑계하고 재지낼 날짜가 이미 박두했는데도 침묵을 지키고 한 마디 말이 없으니, 신들은 그 일이 곧은 것인지 알 수 없습니다. 헌부가 이 두어 가지 일에 있어 간원을 대하기가 심히 부끄러울 터인데, 안으로 반성하지 않고 도리어 배척하니 신들은 의심스럽습니다. 청하옵건대, 전하께서는 그 시비를 분별하소서."
하니, 전교하기를,
"재상의 편지를 찢은 일과 재상이 시골에서 무력을 쓴 일 등은 나로서 모르는 바요, 재를 지내는 일은 전일에 헌부에서 아뢰되, ‘신들이 경연이 열리기를 기다려서 아뢰고자 한다.’하였는데, 듣건 안 듣건 헌부로서는 다 말해야 할 따름이라, 내가 진실로 그 잘못을 알고 있다. 그대들의 말이 옳다."
하였다.

-----

○弘文館合司啓: "臣等反覆思之, 撤陵側之刹, 罷期祥之齋, 在今日所當亟斷。 且臺諫朝廷之準繩, 必先正直而後, 可以責人之不正直。 今憲府責諫院不可相容而劾之, 臣等未知憲府能盡己之準繩, 而責人耶。 臣等夷(者)〔考〕 憲府行事, 責四館裂宰相片簡, 而濫加刑訊於書吏, 臣等未知其正也。 糾察宰相之武(於)〔斷〕 鄕曲, 憲府責也, 非徒不能糾察, 乃與鄭光世同議而寬之, 光世被鞫, 而臺諫在職自若, 臣等未知其正也。 設齋乃殿下過擧也, 當正言極論, 以盡其職, 托以欲待經筵, 齋日已逼, 而默無一語, 臣等未知其直也。 憲府於玆數事, 甚有愧於諫院。 不自內省, 而反擠之, 臣等惑焉。 請殿下辨其是非。" 傳曰: "裂片簡事及宰相武(於)〔斷〕 鄕曲等事, 予所不知。 設齋事, 前日憲府啓云: ‘臣等欲俟經筵而啓之。’ 聽與不聽, 爲憲府者當盡言之而已。 予固知其非矣, 爾等之言是矣。"

=====

연산군일기 11권, 연산 1년 12월 9일 무오 1번째기사 1495년 명 홍치(弘治) 8년
대사간이 체직에 대하여 아뢰다


대사간 이인형(李仁亨)이 아뢰기를,
"이의무는 김일손·이주와 의논이 합치되지 않기 때문에 피혐한 것이옵고, 김일손 등은 헌부가 논박하기 때문에 취직을 어렵게 여기는 것뿐이며, 의무(宜茂)와 화합지 않기 때문에 그런 것도 아니옵고, 또 다시 합치되어 재지내는 일을 의논한 것인데 갑자기 체직하라 하시니, 신은 사람들이, 전하께서 일을 논하는 것이 듣기 싫어서 의무(宜茂) 등을 체직시켰다 할까 두렵습니다."
하니, 전교하기를,
"헌부의 말이 ‘서로 용납될 수 없다.’고 하므로 체직을 명하였다."
하였다.

-----

○戊午/大司諫李仁亨啓: "李宜茂則與金馹孫、李冑議不合, 故避嫌, 馹孫等則以憲府論駁, 故難於就職而已, 無有與宜茂不合而然也, 而又更合議, 論設齋事, 而遽命遞之, 臣恐人謂, 殿下因論事, 遞冝茂等也。" 傳曰: "因憲府之言, 不可相容, 故命遞耳。"

=====

연산군일기 11권, 연산 1년 12월 9일 무오 2번째기사 1495년 명 홍치(弘治) 8년
대사헌 권경희 등이 대간의 일을 아뢰다


대사헌 권경희(權景禧)·집의 권주(權柱)·장령 이자건(李自健)과 이달선(李達善)·지평 박중간(朴仲幹)과 유헌(柳軒)이 아뢰기를,
"간원의 일에 대하여는 이미 서로 피혐하여 구차히 용납되어 함께 처하는 것은 불가한 일이기 때문에 아뢴 것입니다. 성현(成俔)이 해조(該曹)의 당상으로 사관(四館)에 편지를 보냈으니, 그 도리를 잃은 것이지만, 사관에서 그 편지를 찢어버린 것도 매우 불가한 일이며, 이는 크게 풍속에 관계되기 때문에 신들이 국문한 것입니다. 채수(蔡壽)와 조지서(趙之瑞)의 일은 모두 사면(赦免)을 내리기 전에 있었으니, 신들이 애초에 만약 이 일을 알았더라면 역시 피혐하지 않았을 것입니다. 이런 뜻으로 장차 아뢰려 하였으나 간원에서 아뢸 일이므로 감히 못한 것입니다. 재를 지내는 일에 대하여는 신들이 논계(論啓)하지 않은 것이 아닙니다. 합사(合司)하여 여러 날을 두고 논계하였으되 왕께서 다 윤허하지 않은 것인데, 지금 홍문관에서 신들을 이처럼 논하니, 피혐을 청합니다."
하니, 전교하기를,
"지금 헌부의 말을 들으니 부정할 일이 없는 것 같다. 홍문관에 물어보라."
하였다. 홍문관이 서계(書啓)하기를,
"사관(四館)에서 사사 청탁의 편지에 응하지 않은 것은 곧 공도이니, 헌부에서는 그 사사 청탁한 재상을 국문해야 하고 그 정도를 지킨 사관을 물을 일이 아닌데, 도리어 사관더러 상관을 업신여겼다 하여 서리(書吏)에게 형신을 함부로 가하였으니, 그 바르지 못함이 너무도 심하지 않습니까. 채수(蔡壽)는 친상(親喪)을 입고 있으면서 사족(士族)의 사람들을 포박해다가 사문(私門)에서 마구 두들기고 마음대로 관옥(官獄)에 가두었으니, 그 그릇된 행동이 너무도 심하므로 규찰하는 책임을 맡은 자가 놀랍게 듣고서 처리해야 할 일인데 도리어 의논하여 석방하였으며, 대간이란 탄핵하는 직책이므로 조그마한 혐의가 있을지라도 피혐하기에 겨를이 없어야 하는데, 동의한 정광세(鄭光世)가 국문을 받고 있는데 버젖이 직에 그대로 있으며 또 뻔뻔스럽게 변명까지 하니, 그 염치 없음이 심합니다. 재를 지내는 일은 함부로 누차 청하긴 하였으나, 의원(醫員)을 접견하고 있으니 가까운 시일내에 경연을 열지 못할 것은 자세히 알 것인데 곧 경연이 열리기를 기다린다고 핑계하였으니, 대관(臺官)이 임금께 진언(進言)하는 것이 과연 이와 같습니까? 이런 세 가지 과실이 있으면서 감히 얼굴을 들고 말을 꾸며대어 그 과실을 덮으려고 하니, 전하께서 그 시비를 분명히 가려 주소서."
하였다.

-----

○大司憲權景禧、執義權柱、掌令李自健ㆍ李達善、持平朴仲幹ㆍ柳軒啓: "諫院事, 旣相避嫌, 不可苟容同處, 故啓之。 成俔以該曹堂上, 通簡于四館。 雖失其道, 四館等裂其簡, 亦甚不可。 此大關風俗, 故臣等鞫之。 蔡壽、〈趙〉之瑞事, 俱在赦前。 臣等初若知此, 則亦不當避嫌矣。 此意將欲啓之, 而以諫院所啓之事, 故未敢耳。 設齋事, 臣等非不論啓也, 合司累日論啓, 上皆不允。 今弘文館論臣等如是, 請避嫌。" 傳曰: "今聞憲府之言, 無有不正之事。 其問于弘文館。" 弘文館書啓曰:
四館不從私請之簡, 是公道也。 憲府當鞫其私請之宰相, 不當問其守正之四館也。 以四館爲陵上, 而濫加刑訊於書吏, 其不正孰大焉? 蔡壽居父喪, 縛致士族之人, 亂歐於私門, 擅囚於官獄, 其無行甚矣。 掌糾察之任者, 在所駭聞, 反議以釋之。 臺官職在彈劾, 雖有少嫌, 當避之不暇。 同議之光世被鞫, 而在職自若, 又從而爲之辭, 其無恥甚矣。 設齋事, 憲府屢請, 接見醫員, 則近日之未得御經筵, 審知之矣。 乃托以待經筵, 臺官之進言於君, 果若是乎? 有此三失, 而敢擧顔飾辭, 以文其過, 請殿下明卞其是非。

=====

연산군일기 11권, 연산 1년 12월 9일 무오 3번째기사 1495년 명 홍치(弘治) 8년
윤석보·이의손·남궁찬 등에게 관직을 제수하다


윤석보(尹碩輔)를 사간원 사간으로, 이의손(李懿孫)을 헌납으로, 남궁찬(南宮璨)을 홍문관 교리로, 유세침(柳世琛)을 정언으로 삼았다.

-----

○以尹碩輔爲司諫院司諫, 李懿孫獻納, 南宮璨弘文館校理, 柳世琛正言。

=====

연산군일기 11권, 연산 1년 12월 10일 기미 1번째기사 1495년 명 홍치(弘治) 8년
대사헌 권경희 등이 해면을 청하다


대사헌 권경희 등이 아뢰기를,
"대간은 조금이라도 마음에 맞지 않은 일이 있으면 감히 취직하지 못하는데, 하물며 사람들이 부정하다고 함에리까. 만약 신들이 논박을 당하면서 직에 있다면 어찌 감히 남의 과실을 말할 수 있으리까. 해면을 청합니다."
하니, 전교하기를,
"내가 체직하겠다."
하였다

-----

○己未/大司憲權景禧等啓: "臺諫小有不慊, 則不敢就職。 況人謂不正乎? 若臣等被論, 而在職則何敢言人過失乎? 請免。" 傳曰: "予當遞之。"

=====

연산군일기 11권, 연산 1년 12월 11일 경신 1번째기사 1495년 명 홍치(弘治) 8년
이집·최한원·강형 등에게 관직을 제수하다


이집(李諿)을 사헌부 대사헌으로, 최한원(崔漢源)을 집의로, 강형(姜詗)·서산보(徐山甫)를 장령으로, 이세인(李世仁)·이자견(李自堅)을 지평으로, 권경희(權景禧)를 동지중추부사(同知中樞府事)로 삼았다.

-----

○庚申/以李諿爲司憲府大司憲, 崔漢源執義, 姜詗、徐山甫掌令, 李世仁、李自堅持平, 權景禧同知中樞府事。

=====

연산군일기 11권, 연산 1년 12월 11일 경신 2번째기사 1495년 명 홍치(弘治) 8년
대사간 이인형이 재지내는 일을 논계하다


대사간 이인형(李仁亨)이 재지내는 일에 대하여 논계하였으나, 들어 주지 않았다.

-----

○大司諫李仁亨論啓設齋事, 不聽。

=====

연산군일기 11권, 연산 1년 12월 12일 신유 1번째기사 1495년 명 홍치(弘治) 8년
표연말 등이 재지내는 일 등을 상차하다


홍문관 직제학 표연말(表沿沫) 등이 상차하기를,
"엎드려 아뢰옵니다. 자식이 어버이를 섬김에 있어, 살아서는 그 뜻을 알아서 봉양하고 죽어서는 그 뜻을 고치지 않아야 효(孝)라 이를 수 있다 하였습니다. 선비나 서민들도 그러한데 하물며 제왕(帝王)의 큰 효도임에리까. 신들이 우리 성종(成宗)의 뜻을 살펴보옵건대, 정도를 굳게 지키시고 사교(邪敎)에 현혹되지 않으시어 새로 창건한 사찰은 헐어버리시고, 도성 안에 있는 것은 철거하시고, 축수(祝壽)하는 재(齋)를 파하시고 도승(度僧)의 법을 혁파하시고, 김수온(金守溫)이 벼슬은 비록 높지만 부처에게 아첨하매 배척하여 경연에 참여하지 못하게 하였으니, 그 고명 정대하신 뜻은 천지에 가득하고 일월보다 빛나셨습니다. 성종께서 평생의 뜻이 이러하셨으니, 바라옵건대, 전하께서 그 재를 파하시고 그 절을 철거하시어 성종의 뜻을 계승하시고 성종의 신(神)을 편안하게 하심으로써 제왕의 큰 효도를 온전하게 하소서."
하였으나, 들어 주지 않았다.

-----

○辛酉/弘文館直提學表沿沫等上箚曰:
伏以, 人子之事親也, 生而養其志, 沒而不改其志, 然後可謂孝矣。 士庶猶然, 況帝王之大孝乎? 臣等伏覩我成宗之志確守正道, 不惑邪敎。 寺刹之新創者毁之, 在都中者撤之。 罷祝壽之齋, 革度僧之法。 金守溫位雖高, 而媚佛則擯不與橫經之席, 眞高明正大之志, 塞乎天地, 昭乎日月, 成宗平生之志如此。 伏望殿下, 罷其齋, 撤其寺, 以繼成宗之志, 以安成宗之神, 以全帝王之大孝。
不聽。

=====

연산군일기 11권, 연산 1년 12월 13일 임술 1번째기사 1495년 명 홍치(弘治) 8년
관찰사·절도사에게 변방의 일을 유시하다


평안도 관찰사 이극균(李克均)과 절도사(節度使) 변종인(卞宗仁)·영안도(永安道) 관찰사 이계남(李季男)과 남도(南道) 절도사 박암(朴巖)과 북도(北道) 절도사 이조양(李朝陽)에게 유시하기를,
"나는 생각하건대, 국가의 안위(安危)는 변방에 달렸으니, 변방이 무사하면 국가가 편안한 법이지만, 걱정되는 것은 인심이 항상 평안한 데 습관되어서 스스로 방비를 소홀히 하다가 하루아침에 사변이 일어나면 그 지방을 지키는 자들이 어찌할 바를 알지 못할까 하는 것이다. 우리 국가가 조종(祖宗)의 위엄과 덕화를 힘입어서 오랫동안 변방의 경보가 없었지만, 끝까지 안일한 데 젖어 있으면 근심이 반드시 뒤따르게 되는 것이니, 그 방비하는 태세를 조금이라도 해이하게 하여서는 안 된다. 더구나 야인(野人)들이 사냥으로 인하여 노상 강변에 머물고 있는 자가 하나만이 아닌데 또 지금 올적합(兀狄哈)·이이후(伊伊厚)·소고(巢古) 등이 와서 붙으니, 그들이 만약 성심으로 귀순(歸順)한다면 그뿐이거나와 혹시 우리를 엿보는 마음이 없는지 누가 알겠느냐. 지금 강물이 얼어붙은 때이니, 바로 오랑캐가 형편을 노려서 몰래 발용할 시기이니 경(卿)들은 이런 뜻을 알아서 무릇 방어하는 여러 가지 일을 평상시보다 갑절 더 조치하여, 변방으로 하여금 길이 편안하게 해서, 나의 추곡(推轂)680) 한 뜻에 부응되게 하라."
하였다.

-----

○壬戌/諭平安道觀察使李克均、節度使卞宗仁、永安道觀察使李季男、南道節度使朴巖、北道節度使李朝陽曰: "予惟, 國家之安(巵)〔危〕 在邊, 邊境寧謐, 則國家安矣。 第患人心狃於(當)〔常〕 安, 不自戒備, 而一朝變起, 則守閫者罔知攸爲矣。 我國家賴祖宗威德, 久絶邊警, 然而偸安之極, 患必繼之, 其備禦之方, 不可少弛。 況野人之因田獵, 恒留江邊者非一, 而又今兀狄哈、伊伊厚、巢古等來附, 若誠心歸順則已矣, 安知無覬覦之心? 今則時當合氷, 正虜人伺便竊發之日, 卿知此意, 凡防禦諸事, 倍常措置, 使邊鄙永寧, 用副予推轂之意。"

=====

연산군일기 11권, 연산 1년 12월 14일 계해 1번째기사 1495년 명 홍치(弘治) 8년
대간이 합사하여 재지내는 일을 논계하다


대간이 합사하여 재지니는 일을 논계(論啓)하였으나, 들어주지 않았다.

-----

○癸亥/臺諫合司論啓設齋事, 不聽。

=====

연산군일기 11권, 연산 1년 12월 15일 갑자 1번째기사 1495년 명 홍치(弘治) 8년
대간이 합사하여 재지내는 일을 논계하다


대간이 합사하여 재지내는 일을 논계하였으나, 들어주지 않았다.

-----

○甲子/臺諫合司論啓設齋事, 不聽。

=====

연산군일기 11권, 연산 1년 12월 16일 을축 1번째기사 1495년 명 홍치(弘治) 8년
표연말이 기신재를 폐하기를 아뢰다


주강(晝講)하였다. 시강관(侍講官) 표연말(表沿沫)이 아뢰기를,
"진서산(眞西山)681) 의 말에, ‘오늘에 한 가지 이치를 터득하고 명일에 또 한 가지 이치를 터득하며, 오늘에 한 가지 선(善)에 나아가고 명일에 또 한 가지 선에 나아가서 오래도록 밀고 가며 중단하지 않으면 도(道)가 몸에 쌓인다.’하였으니, 이는 학문을 하는 데는 반드시 간단이 없어야만 고명(高明)한 지경에 도달하게 된다는 점을 말한 것입니다. 불교(佛敎)가 삼대(三代) 시대에는 없었으며 후한(後漢)에 와서 비로소 일어났는데, 그 화복(禍福)과 인연(因緣)의 설이 사람을 혹하기 쉬우므로 한(漢)·당(唐) 이래에 혹하지 않는 자가 드물었습니다. 오직 아조(我朝) 태종(太宗)께서 전조(前朝)의 폐단을 거울삼으시어 사찰을 다 혁파하여 옛 습속을 새롭게 하셨고, 세종(世宗)께서 그 유지를 따라 감히 재를 지내지 못하였으며, 성종께서 크게 사도(斯道)를 밝히시고 이단(異端)에 혹하지 않으셨으니, 삼대 이후에는 이런 임금이 없었습니다. 이는 주상께서 환히 아시는 바인데, 곧 도리어 재를 지내기로 하신다면 되겠습니까. 상(上)께서 비록 모후(母后)의 뜻을 상하게 할까 걱정되시겠지만 뜻을 순종하는 것이 본디 효도이거니와, 허물이 있으면 유순하게 간하는 것도 역시 효도의 큰 것입니다. 성종께서 도승(度僧)의 법을 혁파하려 하시는데, 삼전(三殿)께서 고집하시고 허락하지 않으셨지만 성종께서 마침내 파하셨으니, 그 어머니의 분부라도 구차히 따르지 않음이 이와 같습니다. 불교에 화장(火葬)하는 일이 있어, 신라(新羅) 문무왕(文武王)이 죽으매 화장하여 그 재를 동해에 흩날려 버렸으니, 그 소위를 생각하면 진실로 마음 아픈 일입니다."
하니, 왕이 이르기를,
"3년 안에 있어서는 소상(小祥), 3년 뒤에는 기신재(忌辰齋)라 이르는데, 지금 만약 재지내지 않는다면, 선왕·선후(先后)의 기신재도 파해야 할 것이다."
하매, 연말이 안뢰기를,
"신이 아뢴 것은 소상재(小祥齋)를 말한 것이 아니라 아울러 기신재(忌辰齋)까지 없애자는 것입니다. 신들이 한갓 유(儒)로 자처하고 이단(異端)을 배척하려 할 뿐만 아니라 전하로 하여금 선령(先靈)을 정성으로써 제사하시게 하자는 것입니다."
하였는데, 왕은 대답하지 않았다.

-----

○乙丑/晝講。 侍講官表沿沫曰: "眞西山言: ‘今日造一理, 明日又造一理; 今日進一善, 明日又進一善, 持久不替, 則道積于身。’ 此言爲學必無間斷, 然後至於高明矣。 佛敎在三代無有也。 至後漢而始興, 其禍福因緣之說, 易以惑人, 漢、唐以來鮮有不惑者。 惟我朝太宗, 鑑前朝之弊, 盡革寺刹, 一新舊俗, 而世宗遵其志, 不敢設齋。 成宗大明斯道, 不惑異端, 三代以下所無之主, 此上之所知也。 而乃反爲之設齋可乎? 上雖恐傷母后之志, 然先意承順, 固爲孝矣, 而有過則幾諫, 亦孝之大者。 成宗欲罷度僧之法, 而三殿, 執之不許。 然而成宗終得罷之, 其不苟從母旨如此。 佛氏之敎有燒葬者, 新羅 文武王死而燒之, 散灰於東海, 其所爲誠可痛心矣。" 王曰: "在三年內則謂之小祥, 三年後, 謂之(忌晨)〔忌辰〕 齋。 今若勿設, 則先王、先后(忌晨)〔忌辰〕 齋, 亦當罷矣。" 沿沫曰: "臣之所啓者, 非只言小祥齋而已, 欲竝罷(忌晨)〔忌辰〕 也。 臣等非徒以儒自處, 而欲排異端也, 欲殿下祭先以誠也。" 王不答。

=====

연산군일기 11권, 연산 1년 12월 16일 을축 2번째기사 1495년 명 홍치(弘治) 8년
문폐사 보내는 것을 의논하다


왕이 홍문관의 상소로 인하여, 문폐사(問弊使)를 보내는 것이 좋은가를 의논하게 하니, 윤필상(尹弼商)·신승선(愼承善)이 의논드리기를,
"특별히 조관(朝官)을 보내어 주·군(州郡)을 순회하게 한 일은 세종조(世宗朝)부터 이미 예가 있었습니다. 그러나 탐오(貪汚)하고 혹형(酷刑)한 수령들은 적발해 내지 못하고, 순실하여 가식이 없으며 양심으로 백성을 다스린 자가 도리어 그 그물에 걸리며, 더구나 사명(使命)이 번거로워서 백성들이 매우 괴롭게 여기는 바이니, 이미 대신(大臣)에게 관찰하게 하고 있는데, 별도로 조관을 보낸다는 것은 대체에 손상될 것 같습니다."
하고, 윤호(尹壕)는 의논드리기를,
"문폐사(問弊使)에 대하여는 상소에 의하여 시행하소서."
하고, 노사신(盧思愼)은 의논드리기를,
"문폐사는 보내야 할 때가 있습니다. 수령들이 탐오(貪汚)하여 민생이 고초를 당한다면 불가불 보내야 하지만, 지금은 그런 폐단이 없으니 반드시 보낼 것은 없습니다."
하고 어세겸(魚世謙)은 의논드리기를,
"문폐사는 조종조(祖宗朝)에서도 일찍이 보낸 일이 있었습니다만, 허다한 군읍(郡邑)을 다 순행(循行)하게 하면 소요스러운 폐단이 없지 않을 것이니, 암행 어사(暗行御史) 혹은 문폐사(問弊使)라 칭하여 임시로 추생(推栍)682) 하여 보내면 간리(奸吏)는 절로 버릇이 고쳐질 것입니다."
하니, 윤호의 의논에 따랐다.

-----

○王因弘文館上疏, 議遣問弊使便否, 尹弼商、愼承善議: "時遣朝官, 按行州郡, 世宗朝已有例矣。 然貪汚酷刑之吏未能摘發, 悃幅無華循良爲治者, 反罹其網。 況使命煩多, 民甚苦之。 旣有大臣以觀察之, 別遣朝官似傷大體。" 尹壕議: "問弊使, 請依上疏施行。" 盧思愼議: "問弊使有嘗遣時。 守令貪汚, 民生受病, 則不可不遣。 今無此弊, 不必遣也。" 魚世謙議: "問弊使, 祖宗朝亦嘗遣之。 然許多郡邑, 盡令循行, 則不無騷擾之弊。 或稱暗行, 或稱問弊, 臨時抽栍遣之, 則奸吏可以自戢。" 從壕議。

=====

연산군일기 11권, 연산 1년 12월 16일 을축 3번째기사 1495년 명 홍치(弘治) 8년
대간이 합사하여 재지내는 일을 논계하다


대간이 합사하여 재지내는 일에 대하여 논계하였으나, 들어 주지 않았다.

-----

○臺諫合司論啓設齋事, 不聽。

=====

연산군일기 11권, 연산 1년 12월 17일 병인 1번째기사 1495년 명 홍치(弘治) 8년
《대학연의》를 강론하다


주강에 나갔다. 《대학연의(大學衍義)》를 강하여, ‘날로 나아가고 달로 나아가서 학문이 광명한 지경에 도달한다.’는 대문에 이르자, 참찬관(參贊官) 송질(宋軼)이 아뢰기를,
"이는 주 성왕(周成王)이 신하들에게 도움을 구하는 시(詩)이니, 원하옵건대, 전하께서는 성왕의 방락(訪落)하는 뜻을 따라 시종을 학문에 종사하여 더욱 체념(體念)하셔야 합니다."
하고, 한 고제(漢高帝)가 병이 들어 홀로 침소(寢所)에 있는데, ‘내시가 누워 있었다.’는 대문에 이르자, 왕이 묻기를,
"그렇다면 병이 들었을지라도 내시와 함께 거처하지 못한다는 말인가?"
하므로, 시독관(侍讀官) 성희안(成希顔)이 아뢰기를,
"바르게 마치는 것[正終]은 무엇보다 큰일입니다. 그러므로 옛날 제왕이 붕(崩)할 적에는 반드시 정침(正寢)에 처하는 것은 신하들에게 고명(顧命)683) 을 부탁하려는 것입니다. 옛날 진 시황(秦始皇)이 정침(正寢)에서 운명하지 않았기 때문에 조고(趙高)가 비밀에 부치고 상사를 발표하지 않고 거짓 조서를 내려 큰 아들을 폐하였으니 이와 같은 변괴는 더욱 염려할 만합니다."
하고, 시독관(侍讀官) 남궁찬(南宮璨)이 아뢰기를,
"바르게 마치는 것은 임금의 큰일입니다. 삼대(三代) 시대 이후로 주 성왕(周成王)처럼 바르게 마친 임금이 없었으니, 바야흐로 대점(大漸)684) 할 무렵에 곧 삼공(三公)·육경(六卿)을 불러 들여 말명(末命)685) 을 선양(宣揚)하였습니다. 한(漢)·당(唐)의 말기에 있어서는 내시들이 국명(國命)을 쥐고 어린 임금을 세우는 것을 이익으로 삼아 폐하고 세우기는 마음대로 하였으니, 그 화를 이루 말할 수 있겠습니까."
하였다. 송일·성희안·남궁찬이 이어서 재를 지내는 일, 절을 창건하는 일에 대하여 논계하였으나, 들어 주지 않았다.

-----

○丙寅/御晝講。 講《大學衍義》, 至日就月將, 學有緝熙于光明, 參贊官宋軼曰: "此成王求助於群臣之詩也。 願殿下遵成王訪落之意, 終始典于學, 而尤當體念之也。" 至漢高帝有疾, 獨寢宦者臥, 王問曰: "然則雖疾, 其不與宦寺處耶?" 侍讀官成希顔曰: "正終, 大事也。 故古之帝王臨崩, 必處正寢, 欲以就群臣, 托顧命也。 秦 始皇不終於正寢, 故趙高秘不發喪, 矯詔廢立。 如此之變尤爲可慮。" 侍讀官南宮璨曰: "正終, 人君之大事也。 三代以下正終, 無如周成王。 方大漸之(之)時, 乃召三公、六卿, 道揚末命。 如漢、唐之末, 閹司執國命, 利於立幼, 廢置自恣, 其禍可勝言哉?" 軼、希顔、璨因論啓設齋、創寺事, 不聽。

=====

연산군일기 11권, 연산 1년 12월 17일 병인 2번째기사 1495년 명 홍치(弘治) 8년
대간이 재지내지 말 것을 합사하여 상차하다


대간이 합사하여 상차하기를,
"신들이 재지내는 일을 중지하시라고 간하며 여러 날을 두고 합문(閤門)에 엎드려 스스로 그만두지 못하는 것은 전하를 허물 없는 지경으로 모시고 성왕을 예로써 제사지내게 하려 한 것인데, 전하께서 굳이 거절하시고 윤허하지 않으시니, 신들은 모를 일입니다. 전하께서 재지내는 것을 효향(孝享)하는 거룩한 예식으로 삼으시어 폐하지 못하는 것입니까? 부처를 화복의 주재(主宰)로 삼으시어 그 보응을 기원하시는 것입니까? 화복을 말한다면, 성종대왕께서 하늘과 덕을 같이 하시어 밝게 위에 계시니, 진실로 부처의 능력으로 어떻게 할 바가 아니며, 공자(孔子)가 이르기를, ‘구(丘)의 기도는 이미 오래다.’하였으니, 반드시 성종을 위하여 명복을 빌 것이 없는데, 하물며 저 허황하기 짝이 없는 불씨의 설임에리까. 또 효향(孝享)으로 말한다면 조촐하고 정성스럽게 제사를 올려 선왕을 섬기는 것이 임금의 제례(祭禮)인데, 재를 지낼 때는 부처에게 공양하고 중을 먹이는 것을 당상(堂上)에서 먼저 하고, 영(靈)을 부르고 혼을 맞는 것을 당하(堂下)에서 다음에 행하니, 이것은 인신(人神)의 주인[主]으로서 하루아침에 호귀(胡鬼)686) 에게 굴욕을 당하는 것이라, 무릇 이 나라 백성으로서는 통분이 여기지 않는 자가 없는데, 전하께서 어찌 차마 하시려 하십니까. 전하께서 총명하시고 성지(聖智)하신 품이 역대 어느 임금보다 뛰어나시어 재를 지내는 것이 잘못임을 진실로 통촉하시고서, 심지어 하교하시기를, ‘파하기는 어려운 것이 아니다.’하셨으니, 이는 실로 성지(聖志)가 나타나신 것입니다. 그러나 대신이 말해도 좇지 않고, 대간이 논해도 윤허하지 않고, 시종(侍從)이 구해도 고치지 않으시니 무슨 까닭입니까? 허물을 부끄럽게 여겨 잘못을 짓는 것이 아닙니까? 성탕(成湯)은 대성(大聖)이로되, ‘허물이 없다.’고는 말하지 않고, ‘허물을 고치는 데 인색하지 않았다.’하였으니, 자기 고집을 버리고 중론을 따르면 그 성(聖)이 되는데 해롭지 않다는 점을 말한 것입니다. 바라옵건대, 전하께서 빨리 재를 지내는 일을 파하시어 간언(諫言)을 받아들이시는 미덕을 완성하소서."
하였으나, 들어 주지 않았다.

-----

○臺諫合司上箚曰:
臣等諫止設齋, 累日伏閤, 而不能自已者, 欲引殿下於無過之地, 而祀先王以禮也。 殿下固拒不允, 臣等未審殿下以設齋爲孝享之殷禮, 而不能廢歟? 以佛爲禍福之主宰, 而祈報應歟? 以爲禍福則成宗大王與天同德, 於昭在上, 固非佛力所能祟也。 孔子曰: "丘之禱(舊)〔久〕 矣。" 則不必爲成宗以邀冥福也, 況彼虛誕之甚者乎? 以爲孝享, 則昭薦明禋, 祗事先王, 人君之祭禮也。 設齋之時, 供佛、飯僧, 旣先於堂上, 唱靈迎魂, 次行於堂下, 顧以人神之主, 一朝屈辱於胡鬼, 凡含齒戴髮者, 莫不痛憤, 殿下何忍爲之耶? 殿下聰明聖智, 超出百王。 設齋之非, 固已洞燭, 至敎之曰: "罷之似易。" 此實聖志之發見也。 然大臣言之而不從, 臺諫論之而不允, 侍從救之而不改何耶? 無乃恥過, 而作非耶? 成湯大聖也。 不曰無過而曰改過不吝。 言能舍己從人, 則不害其爲聖也。 伏望殿下, 亟罷設齋, 以成從諫之美。
不聽。

=====

연산군일기 11권, 연산 1년 12월 18일 정묘 1번째기사 1495년 명 홍치(弘治) 8년
손주·이자가 기신재 등에 대하여 논계하다


주강에 나갔다. 검토관(檢討官) 손주(孫澍)·전경(典經) 이자(李滋)가 재를 지내고 절을 수리하는 일에 대하여 논계하였으나, 들어주지 않았다.

-----

○丁卯/御晝講。 檢討官孫澍、典經李滋論啓設齋、修寺事, 不聽。

=====

연산군일기 11권, 연산 1년 12월 18일 정묘 2번째기사 1495년 명 홍치(弘治) 8년
사옹원이 반감을 의망하다


사옹원(司饔院)이 반감(飯監)을 의망(擬望)하였는데, 임금께서 박마지(朴亇只)의 이름을 써서 내리니, 승지들이 아뢰기를,
"반감은 바로 각사(各司)의 노자(奴子)인데, 그 사람됨을 상께서 어떻게 아십니까? 천인을 상(上)으로 하여금 아시게 해서야 되겠습니까."
하니, 전교하기를,
"내가 청탁을 들은 것이 아니다. 내가 동궁(東宮)에서 시선(視膳)687) 할 적에 늘 그 사람됨을 보았기 때문이다."
하였다.

-----

○司饔院擬飯監望, 御書朴亇只之名以下。 承旨等啓: "飯監乃各司奴子, 其賢否, 上何由知之? 以賤人而使上知之可乎?" 傳曰: "予非聽請, 予在東宮視膳時, 常見其爲人故耳。"

=====

연산군일기 11권, 연산 1년 12월 18일 정묘 3번째기사 1495년 명 홍치(弘治) 8년
사헌부가 윤탕로의 방면에 대하여 아뢰다


사헌부가 아뢰기를,
"윤탕로(尹湯老)자신이 큰죄를 범하였으니 진실로 종신토록 돌아오지 못해야 할 것인데, 갑자기 방면하시니, 신들로서는 그 일이 옳은지 모르겠습니다."
하고, 전교하기를,
"탕로는 왕대비(王大妃)의 친아우인데, 지금 그 어머니가 병이 들어서 보고자 하니, 모자의 정은 상하가 어찌 다르겠느냐."
하였다.

-----

○司憲府啓: "尹湯老身犯大罪, 固當終身不返, 遽令放之, 臣等未知其可也。" 傳曰: "湯老王大妃之弟, 今其母病苦欲見。 母子之情, 上下豈異哉?"

=====

연산군일기 11권, 연산 1년 12월 18일 정묘 4번째기사 1495년 명 홍치(弘治) 8년
대간이 상소하여 재지내는 일을 논계하다


대간이 상소하여 재지내는 일을 논계하였으나, 들어 주지 않았다.

-----

○臺諫上疏論啓設齋事, 不聽。

=====

연산군일기 11권, 연산 1년 12월 18일 정묘 5번째기사 1495년 명 홍치(弘治) 8년
윤채 등의 옥사를 정승들과 의논하다


윤채(尹埰) 등의 옥사(獄事)를 정승들에게 의논하게 하니, 윤필상(尹弼商)·신승선(愼承善)이 의논드리기를,
"정옥경(鄭玉京)이 정운(鄭耘)의 말을 끌어댄 것은 이미 헛된 공초(供招)임이 드러났으니, 이 옥사도 의심스러운 것 같습니다. 그러나 윤채 등이 기생을 데리고 풍류놀이를 하며 육식(肉食)한 절차와 시일까지 명백히 공초하였으니, 경솔히 석방하기 어렵습니다."
하고, 노사신(盧思愼)이 의논드리기를,
"윤채의 범행에 대하여는 말의 출처를 캐물을 수가 없게 되었을 뿐 아니라 옥경(玉京)의 말이 이랬다 저랬다 하여 믿기 어려우며, 옥사도 의심되는 데가 많이 있으니, 실로 애매합니다."
하니, 사신의 의논을 좇아 버려두었다.

-----

○命議尹埰等獄于政丞等。 尹弼商、愼承善議: "鄭玉京援引鄭耘之辭, 已招虛, 此獄事似可疑也。 然埰等携妓作樂食肉節次及日月, 明白供招, 難以輕釋。" 盧思愼議: "尹埰所犯, 言根旣不可推, 玉京之言反覆難信。 獄多有疑, 實爲曖昧。" 從思愼議棄之。

=====

연산군일기 11권, 연산 1년 12월 19일 무진 1번째기사 1495년 명 홍치(弘治) 8년
대간이 재 지내는 일과 윤탕로의 일에 대하여 논계하다


대간이 합사하여 재를 지내는 일과 윤탕로(尹湯老)의 일에 대하여 논계하였으나, 들어 주지 않으매, 또 아뢰기를,
"윤채 등이 죄가 중하기 때문에 은휘하고 불복하므로 금부(禁府)에서 형신하기를 청하였는데, 갑자기 버려두라고 명하신 것은 온당치 못하니, 끝까지 다스려서 진상을 알아내소서."
하였으나, 들어 주지 않았다.

-----

○戊辰/臺諫合司論啓設齋及尹湯老事, 不聽。 又啓: "尹埰等罪重, 故隱諱不服。 禁府請刑訊, 而遽命棄之未便, 請究竟得情。" 不聽。

=====

연산군일기 11권, 연산 1년 12월 20일 기사 1번째기사 1495년 명 홍치(弘治) 8년
표연말 등이 재 지내는 일과 절의 수리하는 일을 논계하다


왕이 주강에 나갔다. 시강관(侍講官) 표연말(表沿沫)·전경(典經) 성중엄(成重淹)이 재지내는 일과 절을 수리하는 일에 대하여 논계하였으나, 들어 주지 않았다.

-----

○己巳/御晝講。 侍講官表沿沫、典經成重淹論啓設齋、修寺事, 不聽。

=====

연산군일기 11권, 연산 1년 12월 20일 기사 2번째기사 1495년 명 홍치(弘治) 8년
이집·이인형 등이 재지내는 일을 아뢰다


대사헌 이집(李諿)·대사간 이인형(李仁亨)·사간 윤석보(尹碩輔)·집의 최한원(崔漢源)·장령 강형(姜詗)과 서산보(徐山甫)·지평 이자견(李自堅)과 이세인(李世仁)·헌납 이의손(李懿孫)·정언 유세침(柳世琛)이 아뢰기를,
"신들이 재를 지내는 일과 윤탕로(尹湯老)·윤채(尹埰)·정진(鄭溱) 등의 일에 대하여 논하였으나, 지금까지 윤허를 입지 못하니, 실망을 이기지 못합니다."
하니, 전교하기를,
"일이 들어 줄 만한 것이 있고 또한 들어 주지 못할 만한 것도 있다. 무릇 사람이 한 번 죄를 입고서 종신토록 서용되지 못한다면 쓸 만한 사람이 있겠느냐. 탕로(湯老)가 전일에 죄가 있었을지라도 지금은 허물을 고치고 스스로 새롭게 할 때가 되었다. 더구나 옛말에, ‘한 여자의 원한으로도 6월에 서리가 내린다.’하였는데, 윤채 등의 죄상은 실로 현저하지 않은데, 누(累)가 그 자손에게까지 미치게 한다는 것은 어찌 애매하지 않으랴. 대저 죄를 주고 안 주는 것은 오직 위에 있는 사람이 짐작하기에 달렸다. 또 국가의 대사에 관하여는 서로 더불어 의논하는 것이 삼공(三公)인데, 전일에 대간의 말을 듣고서 경솔히 삼공을 갈았으니, 지금까지 후회가 막심하다. 경들은 반드시 스스로 생각하기를, ‘이와같이 논집(論執)하면 어린 임금이 마침내는 반드시 들을 것이다.’하지만 들어 줄 수 없다."
하매, 이집 등이 다시 아뢰기를,
"재를 지내는 한 가지 일에 대하여 누차 천총(天聰)을 번거롭게 하였으나, 굳이 거절하시고 윤허하지 않으시며, 탕로(湯老)로 말하면 국상(國喪)중 졸곡(卒哭)안에 상복을 입은 채 기생집에 묵어 선왕(先王)에게 죄를 지었으므로 진실로 종신토록 금고(禁錮)되어야 할 것인데, 내쫓긴 지 얼마 되지 않아서 갑자기 천은(天恩)을 입었으며, 윤채 등으로 말하면 국상중 졸곡 안에 기생을 데리고 방탕하게 놀아서 사실이 뚜렷이 드러났으므로 금부에서 형신하기를 청한 것은 본디 당연한 일인데, 애매하다 하여 갑자기 버려두시니, 형정(刑政)이 마땅함을 잃음이 이보다 심한 것은 없습니다. 또 대간의 말을 따르는 것은 곧 아름다운 일인데 후회를 하시니, 예로부터 임금이 정론(正論)을 쓰지 않은 것을 뉘우친 일은 있었으나 간언(諫言)을 받아들이고서 도리어 뉘우쳤다는 말은 듣지 못했습니다."
하였으나, 들어 주지 않았다.

-----

○大司憲李諿、大司諫李仁亨、司諫尹碩輔、執義崔漢源、掌令姜詗ㆍ徐山甫、持平李自堅ㆍ李世仁、獻納李懿孫、正言柳世琛啓: "臣等論設齋及尹湯老、尹埰、鄭溱等事, 迄未蒙允, 不勝缺望。" 傳曰: "事有可聽者, 亦有不可聽者。 凡人一被罪, 而終身不敍, 則豈有可用之人乎? 湯老前雖有罪, 今則可以改過自新矣。 且古云: ‘一女之怨, 六月飛霜。’ 尹埰等罪, 實未顯著, 而累及子孫, 則豈不曖昧乎? 大抵罪與不罪, 惟在上之人斟酌何如耳。 且國之大事, 所與議者三公也, 而前日聽臺諫之言, 輕遞三公, 至今追恨不已。 卿等必自謂, 執論若此, 則幼君終必聽也, 然不可聽。" 諿等更啓: "設齋一事, 累瀆天聰, 固拒不允。 湯老於國喪卒哭內, 持服宿娼, 得罪先王, 固當終身禁錮, 放逐未幾, 遽蒙天恩。 埰等於國喪卒哭內, 携妓恣遊, 事迹彰露, 禁府請刑訊, 固其宜也。 以爲曖昧, 而遽棄之, 刑政失當, 莫此爲甚。 且從臺諫之言, 乃美事也, 而追悔之。 自古人君悔不用正論者有之, 未聞納諫而反悔也。" 不聽。

=====

연산군일기 11권, 연산 1년 12월 21일 경오 1번째기사 1495년 명 홍치(弘治) 8년
《대학연의》를 강하다


왕이 주강에 나왔다. 《대학연의(大學衍義)》를 강하는데 시독관 홍한(洪瀚)이 아뢰기를,
"안일(安逸)이란 것은 임금으로서 크게 경계해야 할 바입니다. 주 성왕(周成王)이 어려서 즉위하여 농사 짓는 고난을 모르기 때문에 주공(周公)이 무일편(無逸篇)을 지어 훈계삼아 올리면서 농사의 고난과 소민(小民)의 원망을 낱낱이 갖추어 실어 놓았으니, 임금이 구중 궁궐 속에 깊이 앉아 계시어 당(堂) 아래가 천리보다 멀리 있는데 어떻게 여리(閭里)의 원성과 농사의 고난을 아실 수 있으리까. 반드시 경연(經筵)에 납시어 신하들을 대하셔야 곧 들으실 수 있습니다."
하였다.

-----

○庚午/御晝講, 講《大學衍義》。 侍讀官洪瀚曰: "逸者, 人君之大戒也。 成王幼沖卽位, 不知稼穡之艱難, 故周公作《無逸》以進戒之, 而稼穡艱難, 小民怨詈, 無不備載。 人君深居九重之內, 堂下遠於千里, 何以知閭里之怨咨, 稼穡之艱難乎? 必御經筵, 臨群臣乃可得聞。"

=====

연산군일기 11권, 연산 1년 12월 21일 경오 2번째기사 1495년 명 홍치(弘治) 8년
대간이 재 지내는 일과 윤탕로·윤채 등의 일을 논계하다


대간이 재를 지내는 일과 윤탕로·윤채 등의 일에 대하여 논계하였으나, 들어 주지 않았다.

-----

○臺諫論啓設齋及尹湯老、尹埰等事, 不聽。

=====

연산군일기 11권, 연산 1년 12월 22일 신미 1번째기사 1495년 명 홍치(弘治) 8년
대간이 재 지내는 일과 윤탕로·윤채 등의 일을 논계하다


대간의 재를 지내는 일과 윤탕로·윤채 등의 일에 대하여 논계하였으나, 들어 주지 않았다.

-----

○辛未/臺諫, 論啓設齋及尹湯老、尹埰等事, 不聽。

=====

연산군일기 11권, 연산 1년 12월 24일 계유 1번째기사 1495년 명 홍치(弘治) 8년
영사전에서 소상을 거행하다


왕이 영사전(永思殿)에 나아가 연제(練祭)688) 를 거행하였다.

-----

○癸酉/王詣永思殿, 行練祭。

=====

연산군일기 11권, 연산 1년 12월 25일 갑술 1번째기사 1495년 명 홍치(弘治) 8년
왜인과 야인이 토산물을 바치다


왜인(倭人) 성구(盛久)가 사자(使者)로 보낸 사만로유(沙萬老有) 등 3사람과 야인(野人)의 동지중추부사(同知中樞府事) 낭고다지(浪固多只) 등 7 사람이 와서 토산물을 바쳤다.

-----

○甲戌/倭人 盛久使送沙萬老有等三人, 野人同知中樞府事浪固多只等七人, 來獻土宜。

=====

연산군일기 11권, 연산 1년 12월 25일 갑술 2번째기사 1495년 명 홍치(弘治) 8년
대간이 재지내는 일과 윤탕로·윤채 등의 일에 대하여 논계하다


대간이 상소하여 재를 지내는 일과 윤탕로·윤채 등의 일에 대하여 논계하니, 전교하기를,
"소장(疏章)의 뜻은 옳다. 그러나 윤허하지 않는다."
하였다.

-----

○臺諫上疏論啓設齋及尹湯老、尹埰等事, 傳曰: "疏意是矣。 然不允。"

=====

연산군일기 11권, 연산 1년 12월 26일 을해 1번째기사 1495년 명 홍치(弘治) 8년
《대학연의》를 강하다


왕이 주강에 나갔다. 《대학연의》를 강하는데, 장구령(張九齡)·이임보(李林甫)의 충성과 간사에 있어 쓰고 버림이 거꾸로 되었다는 등의 말에 이르러, 시독관 김수동(金壽童)이 아뢰기를,
"장구령은 당(唐)의 강직하고 정대한 재상이요, 이임보는 나라를 그르친 간신이므로 역사가는 장구령을 일컫기를, ‘일의 대소를 막론하고 모두 힘써 논쟁하였다.’하였고, 이임보를 칭하기를, ‘입으로는 달콤한 말을 하면서 뱃속에는 칼을 품었다.’하였으니, 당 명황(唐明皇)으로 하여금 장구령에게 위임하고 이임보에게 혹하지 않게 하였다면 어찌 파천(播遷)의 화가 있었겠습니까."
하고, 강이 ‘성왕(聖王)을 스승으로 삼고 마음과 몸을 주장으로 삼는다.’는 말에 이르러 김수동이 아뢰기를,
"《대학연의(大學衍義)》의 글됨이 고금 제왕의 치란(治亂)과 득실(得失)을 갖추어 싣지 않은 것이 없어, 선(善)은 본받을 만하고 악은 경계할 만하니, 그 임금의 다스리는 방도에 유익됨이 큽니다. 그러나 성왕을 스승으로 삼지 않고 마음과 몸을 주장으로 삼지 않으면 그 학문을 하는 것이 모두 구차할 따름입니다. 그러므로 임금의 학문은 자기 몸을 닦고 사람을 다스리는 데에 벗어나지 않습니다."
하고, 강이 ‘천자(天子)가 홀로 예문(禮文)에 밝은 유자(儒者)를 맞아들여 전적(典籍)을 발휘한다.’는 말에 이르러 참찬관(參贊官) 송질(宋軼)이 아뢰기를,
"예로부터 제왕의 학문이 혹은 경적(經籍)에 잠심하고 혹은 사장(詞章)을 하기 좋아하여, 각자의 방향이 같지 않으므로 치란(治亂)이 따라서 판단되는 것입니다."
하고, 강이 ‘헌종(憲宗)이 14편을 집성(集成)하여 병풍에 써서 좌우(左右)에 벌여 놓았다.’는 대문에 이르러 김수동이 아뢰기를,
"지금 14편의 조목에는 임금이 천하를 다스리는 방도가 갖추어졌는데, 다만 헌종이 능히 행해내지 못한 것이 한스럽습니다. 그러므로 채(蔡)를 평정한 뒤에는 갑자기 교만한 마음이 생겨서 배도(裵度)·이강(李絳)·배게(裵垍) 등을 다 붕당(朋黨)이라 하여 배척했으니, 예로부터 소인이 군자를 모함하려면 반드시 붕당으로 지목하여 일망타진(一網打盡)하는 것이므로 붕당의 설에 대하여는 임금이 분명하게 기려내야 하는 것입니다."
하고, 송일이 아뢰기를,
"임금의 학문은 몸소 행하고 마음으로 터득하는 것을 힘써야 합니다. 그러나 옛적의 임금이 좌우로 보살펴서 노상 생각이 여기에 있게 하고자 하여 혹은 무일편(無逸篇)을 그림으로 그린 일도 있었고, 혹은 십점(十漸)689) 을 써서 병풍을 만든 일도 있고 혹은 순리(循吏)690) 의 이름을 써놓은 일도 있었으니, 이 역시 제왕으로서 마땅히 해야 할 일입니다. 성종께서 일찍이 고금의 선악(善惡)이 법과 경계가 될 만한 것을 채집하여 병풍을 만들고 사신(詞臣)으로 하여금 시를 지어 올리게 하여 보고 살피셨으니, 원하옵건대, 전하께서는 성종대왕(成宗大王)을 법으로 삼으시면, 감동되고 흥기됨이 진실로 그만두려 하여도 그만둘 수 없을 것입니다."
하고, 강(講)이 ‘남을 가르치되 자기를 이겨내고 예에 돌아가는 것[克己復禮]으로 한다.’라는 데에 이르러, 수동(壽童)이 아뢰기를,
"예란 천하에 제일 바른 것이나, 임금이 천하를 거느리는 도리도 예에 지나지 않습니다. 이를테면 전하의 신상을 두고 말씀드리더라도 삼전(三殿)을 섬기되 그 예를 다해야 하겠지만 예라는 것은 구차히 순종하여 어김 없는 것을 예로 삼는 것이 아니라 이치에 어긋나지 않은 뒤라야 예라 할 수 있으니, 가령 삼전께서 만일 잘못하시는 처사가 계시면 부드러운 낯빛으로 간하시어 삼전으로 하여금 잘못하시는 처사가 없으시게 하셔야만 예라 할 수 있습니다."
하였다. 그때에 왕이 대비의 분부라 칭하고, 대간이 재를 지내지 말라는 간언을 따르지 않기 때문에 수동이 그렇게 말한 것이다.

-----

○乙亥/御晝講, 講《大學衍義》。 至張九齡、李林甫忠邪用舍顚倒等語, 侍讀官金壽童曰: "九齡 唐之剛正宰相, 林甫誤國之奸。 史氏稱九齡曰: ‘事無大小, 皆力爭。’ 其稱林甫曰: "口蜜腹劍。’ 使明皇委任九齡, 而不惑於林甫, 則安有播遷之禍哉?" 講至以聖王爲師, 心身爲主之語, 壽童曰: "《大學衍義》之爲書, 於古今帝王治亂得失, 無不備載, 善可法, 惡可戒, 其有益於人主之治也大矣。 然而不以聖王爲師, 心身爲主, 則其爲學, 皆苟而已。 故人君之學, 不過修己治人。" 講至天子獨延禮文儒, 發揮典籍之語, 參贊官宋軼曰: "自古帝王之學, 或潛心經籍, 或好爲詞章, 趨向不同, 治亂從而判矣。" 講至憲宗集成十四篇, 寫於屛風, 列之座右, 壽童曰: "今十四篇之目, 人君治天下之道備矣, 第恨憲宗不能行之耳。 故平蔡之後, 遽有驕心, 裵度、李絳、裵垍等遂以朋黨斥。 自古小人欲陷君子, 則必以朋黨目之, 一網打盡。 朋黨之說, 人君所當明卞之者也。" 軼曰: "人君之學, 當以躬行心得爲務, 然古之人君, 欲左右觀省, 念念在此, 故或有《無逸》爲圖者, 或有書十漸爲屛, 或書循吏之名者, 此亦帝王所當爲之事也。 成宗嘗采古今善惡之可法可戒者爲屛, 令詞臣作詩以上, 而觀省焉。 願殿下以成宗爲法, 則感發興起, 固有所不得已焉者矣。" 講至敎人以克己復禮, 壽童曰: "禮者天下之正, 人君御天下之道, 不過禮耳。 若就殿下之身而言, 事三殿當盡其禮。 然禮云者, 不以苟順無違爲禮, 不悖於理, 然後謂之禮。 假令, 三殿如有過擧, 下氣怡色以諫之, 使三殿無過擧之失, 可謂禮矣。" 時, 王稱大妃之旨, 不從臺諫設齋之諫, 故壽童及之。

=====

연산군일기 11권, 연산 1년 12월 26일 을해 2번째기사 1495년 명 홍치(弘治) 8년
전한 김수동으로 하여금 단서·무일·빈품의 말을 서안에 써서 올리도록 하다


전교하기를,
"전한(典翰) 김수동(金壽童)으로 하여금 《단서(丹書)》691) ·무일(無逸)692) 빈풍(豳風)693) 의 말을 서안(書案)에 써서 올리어 내가 조석으로 보고 살피게 하라."
하였다.

-----

○傳曰: "令典翰金壽童, 書《丹書》、《無逸》、《豳風》之辭于書案以進, 備予朝夕觀省。"

=====

연산군일기 11권, 연산 1년 12월 26일 을해 3번째기사 1495년 명 홍치(弘治) 8년
노사신이 사직하다


선성부원군(宣城府院君) 노사신(盧思愼)이 사직하니, 윤허하지 않는다고 비답(批答)하였다.

-----

○宣城府院君 盧思愼辭職, 批答不允。

=====

연산군일기 11권, 연산 1년 12월 26일 을해 4번째기사 1495년 명 홍치(弘治) 8년
정문형이 치사하다


판중추부사(判中樞府四) 정문형(鄭文炯)이 치사(致仕)하니, 윤허하지 않는다고 비답하였다.

-----

○判中樞府事鄭文炯致仕, 批答不允。

=====

연산군일기 11권, 연산 1년 12월 27일 병자 1번째기사 1495년 명 홍치(弘治) 8년
대간이 재지내는 일과 윤탕로·윤채 등에 대하여 논계하다


대간이 합사로 상차하여 재를 지내는 일과 윤탕로(尹湯老)·윤채(尹埰) 등의 일에 대하여 논하였으나, 들어 주지 않았다.

-----

○丙子/臺諫合司上箚論設齋、尹湯老、尹埰等事, 不聽。

=====

연산군일기 11권, 연산 1년 12월 28일 정축 1번째기사 1495년 명 홍치(弘治) 8년
선릉의 수릉관 등에게 자급을 올려주다


전교하기를,
"선릉(宣陵)의 수릉관(守陵官)·시릉관(侍陵官) 및 내관(內官)·참봉(參奉) 등에게 각기 한 자급씩을 올리고, 내관(內官)으로 자궁한 자는 대가하라.[資窮者代加]694) ."
하였다.

-----

○丁丑/傳曰: "宣陵守陵官、侍陵官及內官、參奉等, 各加一資, 內官資窮者代加。"

=====

연산군일기 11권, 연산 1년 12월 28일 정축 2번째기사 1495년 명 홍치(弘治) 8년
대간이 윤탕로·윤채 등의 일을 상차하다


대간이 상차하여 윤탕로·윤채 등의 일에 대하여 논하였으나, 들어주지 않았다.

-----

○臺諫上箚論尹湯老、尹埰等事, 不聽。

=====

연산군일기 11권, 연산 1년 12월 28일 정축 3번째기사 1495년 명 홍치(弘治) 8년
윤필상·손순효가 치사하다


윤필상(尹弼商)·손순효(孫舜孝)가 치사(致仕)하니, 윤허하지 않는다고 비답하였다.

-----

○尹弼商、孫舜孝致仕, 批答不允。

=====

연산군일기 11권, 연산 1년 12월 28일 정축 4번째기사 1495년 명 홍치(弘治) 8년
김굉필·정철견을 주부로 제수하다


경상도(慶尙道) 선산(善山) 일민(逸民) 정철견(鄭鐵堅)을 기용하여 군자감 주부(軍資監主簿), 합천(陜川) 일민(逸民) 김굉필(金宏弼)을 기용하여 북부 주부(北部主簿)를 제수하였다. 철견은 학식이 있으되 벼슬길을 구하지 않고 시골에 물러앉아 자제들을 옳은 길로 가르쳐서, 그 아우 석견(錫堅)과 아들 붕(鵬)이 모두 일시의 이름난 사대부였으며, 굉필(宏弼)은 식견이 넓고 지조가 굳으며 성리학(性理學)을 깊이 연구하여 청(淸)하면서 좁지 않고 화하면서 시속에 흐르지 않는 지경에 거의 도달했다 하겠다.

-----

○擧慶尙道 善山逸民鄭鐵堅, 授軍資監主簿, 陜川逸民金宏弼授北部主簿。 鐵堅有學識, 不求仕進, 退居鄕里, 訓弟以義方。 其弟錫堅及子鵬皆一時名士大夫。 宏弼識見宏博, 志操貞固, 深探性理之學, 其於淸而不隘, 和而不流, 或庶幾焉。

=====

연산군일기 11권, 연산 1년 12월 29일 무인 1번째기사 1495년 명 홍치(弘治) 8년
궁장 안에 시체 버려둔 일에 대하여 승정원이 아뢰다


승정원이 아뢰기를,
"궁장(宮墻)안에 사람의 시체를 버려둔 일에 대하여는 신들이 듣고서 통분함을 이기지 못하니, 별도로 한 국(局)을 설치하고 삼사(三司)로 하여금 국문하게 하소서."
하니, 전교하기를,
"아뢴 대로 하라."
하였다.

-----

○戊寅/承政院啓曰: "宮墻內人屍棄置事, 臣等聞之, 不勝痛憤。 請別設一局, 令三司鞫之。" 傳曰: "依所啓。"

=====

연산군일기 11권, 연산 1년 12월 30일 기묘 1번째기사 1495년 명 홍치(弘治) 8년
대간이 재지내는 일과 윤탕로·윤채 등의 일에 대하여 논계하다


대간이 합사하여 재를 지내는 일과 윤탕로·윤채 등의 일에 대하여 논계하였으나, 들어 주지 않았다.

-----

○己卯/臺諫合司論啓設齋及尹湯老、尹埰等事, 不聽。

=====

연산군일기 11권, 연산 1년 12월 30일 기묘 2번째기사 1495년 명 홍치(弘治) 8년
묘제에 대하여 김극뉴 등 간원이 헌의하다


이에 앞서 김극뉴(金克忸)·이의무(李宜茂)·김일손(金馹孫)·한훈(韓訓)·이주(李胄) 등이 간원에 있을 적에 헌의(獻議)하기를,
"신들은 머리를 조아려 아룁니다. 한 경제(漢景帝) 원년에 승상(丞相) 신도가(申屠嘉) 등이 상주(上奏)하여, ‘공이 고황제(高皇帝)처럼 클 수가 없으니 고황제를 태조(太祖)의 묘(廟)로 하고, 덕이 문황제(文皇帝)같이 거룩할 수가 없으니 문황제를 태종(太宗)의 묘(廟)로 하여, 천자(天子)가 대대로 사당에 헌제(獻祭)해야 합니다.’하니, 가하다고 제(制)하였었고, 선제(宣帝) 본시(本始) 원년에 유사(有司)가 효무제(孝武帝)를 추존(追尊)해서 세종(世宗)으로 하고 천자가 대대로 헌제(軒祭)할 것을 청하니 가하다고 제하였으며, 또 송(宋)나라 태상경(太常卿) 성차중(盛次仲) 등이 아뢰기를, ‘인종(仁宗) 신고(神考)는 마땅히 추숭(追崇)해야 하며, 종석(從祏)은 하늘로 더불어 다함이 없다.’하여, 삼성(三省)에서 표청(表請)하여 부외(付外)하여 시행하였으니, 이상의 두어 임금은 당시에 모두 친(親)이 다하지 않았으나, 한·송의 신자들은 옛 임금의 은택을 생각하고 사왕(嗣王)의 효도를 넓히기 위하여 이와 같이 미리 불천(不遷)의 규례를 정하였으니, 이것은 만세의 신자들이 본받아야 할 것입니다.
삼가 생각하옵건대, 우리 태조(太祖)·태종(太宗)의 공과 덕은 더 말할 나위 없거니와 세종(世宗)의 덕은 한 문제(漢文帝)의 공순하고 검박한 것보다 나으시고, 세조(世祖)의 공은 효무제(孝武帝)의 위엄이 사이(四夷)를 굴복시킨 것보다 더하시며, 우리 성종(成宗)의 덕은 일국 신민의 마음에 밴 것이 깊고 또 후하여, 승하(昇遐)하시던 날에 비록 심산 소곡일지라도 슬퍼하고 사모하며 분주하지 않는 자가 없었으니, 정히 송인종과 동일하다 하겠습니다. 신들은 원하옵건대, 한·송의 고사에 의하여 예관에게 맡겨서 신민의 한없는 설움을 위로해 주소서. 신들이 또 생각하오니, 문종(文宗)의 원비(元妃) 권씨(權氏)는 노산(魯山)695) 이전에 돌아가셨는데, 일시에 추폐(追廢)되어 문종께서는 종묘(宗廟) 한 방 안에서 독향(獨享)을 하시고 지금까지 배존(配尊)의 주(主)가 없으시니, 이는 대단히 슬픈 일입니다. 성종께서 일찍이 적몰(籍沒)했던 장획(臧獲)696) 을 노산(魯山)의 궁인(宮人) 송씨에게 도로 내주어 그 생활을 유지하게 하고, 그 족속들을 용서하여 모두 벼슬길을 틔워 주셨으니, 성종의 지극하신 뜻을 여기서도 볼 수 있습니다. 바라옵건대, 전하께서 소릉(昭陵)과 묘주(廟主)를 복위(復位)하여 도로 문종(文宗)에 배향하시면, 종석이 매우 다행입니다.
또 상고하옵건대, 예전에는 천자·제후(諸侯)가 상(喪)이 끝나면 협제(祫祭)를 두어 은제(殷祭)의 근본을 삼았는데, 협제는 선조(先祖)의 신을 합향(合享)하는 것이라 조천(祧遷)한 주(主)도 다 참예합니다. 이는 살아서 경사에 모두 모이는 즐거움이 있는 때문에 죽어서 협식(祫食)의 예를 갖춘 것이니, 삶을 인연하여 죽음을 이룬 것입니다. 역대에 비록 동당(同堂)의 제도를 받들었을지라도 역시 협제는 폐하지 아니하였던 것입니다. 지금 《오례의주(五禮儀註)》에는 유독 협향(祫享)에 대한 의식이 없으니, 하나의 크나큰 궐전(闕典)이므로 아울러 예관으로 하여금 참작하여 작정해서 시행케 하여 대효(大孝)의 근본을 넓히소서. 다만 의논하는 자가 이상의 두어 가지 일에 대하여 곧 성종께서 미처 못하신 것이라고 할까 염려이오나 이는 그렇지 않습니다. 태종(太宗)께서 문교(文敎)를 동방에 일으키셨지만 예와 악(樂)을 제정하는 데에 있어 미처 겨를하지 못한 것은 세종(世宗)에게 기대하였고, 세종 같은 인(仁)으로 절사(絶嗣)를 계승하시는 데에 있어 다 마치지 못하시고 숭의전(崇義殿)의 창설은 문종(文宗)에게 기대하셨으니, 무릇 천하의 만사가 그 때를 기다리고 그 기회가 있는 것입니다. 지금 마침 종묘를 천동(遷動)하게 되어 묘제(廟制)에 대한 이론이 있으므로 고설(瞽說)을 무릅쓰고 올리는 것이니, 다 묘중(廟中)의 대사이므로 결단하여 시행하심이 정히 오늘에 있습니다. 삼가 죽음을 무릅쓰고 마음에 있는 대로 아뢰옵니다."
하니, 이것을 예조(禮曹)에 내리매, 예조에서 아뢰기를,
"성종의 위덕이 지극히 크시니 불천(不遷)의 주(主)로 정하는 것은 과연 말한 바와 같습니다만, 삼가 상고하옵건대, 주(周)나라 문왕·무왕의 불천의 의논이 성왕(成王)·강왕(康王)의 세에 정해진 것이 아니라 효왕(孝王)·의왕(懿王) 때에 이르러 문왕·무왕이 조(祧)하게 되어서야 비로소 세실(世室)의 건립(建立)이 있었으니, 지금 성종의 덕은 스스로 후세의 공론이 있을 것이므로 아직 거행하지 않아도 되며, 예로부터 묘(廟)에는 독주(獨主)가 없는데 아조(我朝)에 문종(文宗)께서 묘(廟)에서 홀로 제향을 받으시니, 의(義)로 보아 온당치 못하나 다만 소릉(昭陵)은 조종조(祖宗朝)에서 이미 폐한 지가 오래라 경솔히 다시 세우는 것은 어려운 일이니, 역시 거행할 수 없습니다. 소·목(昭穆)의 제도가 있음으로부터 사시의 협제가 있고, 삼년의 협제가 있고, 묘(廟)를 헐거나 묘(廟)를 헐지 않은 주(主)는 태조(太祖)의 묘에 올려 모셔 제사 받게 되었는데, 동한(東漢)이후부터 비로소 동당 이실(同堂異室)의 제도가 있어 여러 묘(廟)의 주(主)가 언제나 한 실내에 있으니, 협제도 어렵게 되었는데, 후세에 와서는 옛 제도에 구애되어 태실(太室)의 난간 밖에 장막을 치고 협제를 강행하는 일까지 있으니, 이것은 너무도 선왕의 제도에 합하지 않는 점이 있는데, 더구나 조종조에서 행하지 못한 일을 하루아침에 세우고자 논하는 것은 온당치 못합니다."
하였다.

-----

○先是, 金克忸、李宜茂、金馹孫、韓訓、李冑等在諫院獻議云: "臣等頓首言, 漢景帝元年, 丞相嘉等上奏: ‘功莫大於高皇帝, 宜爲帝者太祖之廟, 德莫盛於文皇帝, 宜爲帝者太宗之廟, 天子世獻。’ 制曰: ‘可。’ 宣帝 本始元年, 有司請: ‘尊孝武爲世宗, 天子世獻。’ 制曰: ‘可。’ 宋太常卿盛次仲等言: ‘仁宗神考, 宜崇宗祏, 與天無極。’ 三省表請, 付外施行。 此數君在當時, 皆未親盡, 而漢、宋臣子, 思舊主之澤, 廣嗣王之孝, 預定不遷之規如此, 乃萬世臣子所宜倣者也。 恭惟我太祖、太宗之功德尙矣, 世宗之德有過於漢 文之恭儉, 世祖之功有加於孝武之威服四夷, 我成宗之德在一國臣民之心深且厚。 上昇之日, 雖深山窮谷, 莫不奔走悲慕, 正同仁宗。 臣等願依漢、宋故事, 宣付禮官, 以慰臣民抱天無涯之戚。 臣等又念, 文宗元妃權氏亡在魯山之前, 而一時追廢, 使文宗獨享於宗廟一室之中, 至今無配尊之主, 此事之惻然者也。 成宗以嘗籍沒(贓)〔臧〕 獲還給魯山宮人宋氏, 以資其生, 原其族從, 皆通仕籍, 成宗之至意, 此亦可見。 伏願殿下, 復昭陵與廟主, 還配文宗, 宗祏幸甚。 又按古者天子、諸侯喪畢而祫, 以爲殷祭之本。 祫者合先祖之神而享之, 祧遷之主, 亦無不預。 以生有慶集之懽, 故死備祫食之禮, 緣生以成死也。 歷代雖爲同堂之制, 亦不廢祫。 今《五禮儀註》獨無祫享之儀, 大是闕典。 幷令禮官參定施行, 以廣大孝之本。 只恐議者以數件事, 乃成宗所未遑者也, 是不然。 太宗興文敎於東方, 而制禮作樂, 有所未遑, 待於世宗。 以世宗之仁, 繼絶嗣, 有所未果, 而崇義殿之設, 待於文宗。 凡天下萬事, 待其時、有其機。 適今宗廟遷動, 廟制有議, 所以冒進瞽說, 皆廟中大事, 斷而行之, 正在今日。 謹昧萬死, 隨意以啓聞。" 下禮曹, 啓云: "成宗威德至大, 定爲不遷之主, 果如所言。 然謹按, 周之文、武不遷之議, 非定於成、康之世, 至孝王、懿王時, 文、武當祧, 而始有世室之建。 今成宗之德, 自有後世公論, 姑勿擧行。 自古廟無獨主, 我朝文宗獨享於廟, 於義未安。 但昭陵祖宗廢之已久, 輕易復立爲難, 亦不可擧行。 自有昭穆之制, 有四時之祫, 有三年之祫。 壞廟、未壞廟之主, 升食於太祖之廟, 自東漢以後, 始有同堂異室之制。 群廟之主, 長在一室之內, 祫祭爲難, 而後世拘於古制, 至有以太室楹外設幄, 而强行祫祭者, 有甚不合於先王之制, 況祖宗朝未行之事, 一朝論建未便。"

=====

