영조실록 72권, 영조 26년 11월 2일 신축 1번째기사 1750년 청 건륭(乾隆) 15년
시임·원임 대신 및 경재를 인견하여 차대의 정지에 대하여 논의하다


임금이 시임 대신과 원임 대신 및 경재(卿宰)를 인견하였다. 임금이 말하기를,
"눈앞의 일은 오히려 두 번째에 속한 일인데 어찌 경들을 소견하고 싶지 않아서 한번이란 글자에 고심하였겠는가?"
하니, 우의정 정우량(鄭羽良)이 말하기를,
"만약 보름 전과 후의 차대(次對)를 없애면 신료들이 진현(進見)할 길이 없습니다."
하고 좌의정 김약로는 말하기를,
"대리한 후에 여섯 차례의 차대를 없애고 시좌 차대(侍坐次對)를 했는데, 그후에 시좌 차대를 없애고 보름 전과 후의 차대로 했습니다. 이제 또 보름 전과 후의 차대를 폐지하면 이는 전하께서 장차 영원히 차대라는 이름을 없애고 다시는 신하들을 접견하지 않으려는 뜻이니, 신들이 비록 죽는 한이 있더라도 감히 받들지 못하겠습니다."
하니, 임금이 말하기를,
"이익원(李翼元)은 ‘전례(典禮)에 없지 않다.’라는 말을 신하인 자로서 어찌 감히 발언할 수 있는가? 그런데도 영상이 백수(白首)의 나이에 달가운 마음으로 옹호함은 무슨 마음인가?"
하고, 또 말하기를,
"영상이 대신(臺臣)을 편들고 종신(宗臣)을 파직하라고 청하여 내가 매우 개탄했었다. 내가 영상 때문에 곤란에 처한 것이 몇 번이었는가? 향(香) 주머니의 색이 바라면서 이현필(李顯弼)의 일이 있었고 주서(朱書)를 인용하여서 송형중(宋瑩中)의 일이 있게 되었으니, 이는 모두 영상의 ‘쾌(快)’ 자의 병통 때문이었다."
하였다. 여러 신하들이 번갈아가며 보름 전과 후의 차대를 정지한 전교를 거두라고 청하였으나, 끝내 허락하지 않았다.

-----

○辛丑/上引見時ㆍ原任大臣、卿宰。 上曰: "目下事猶屬第二件, 豈不欲召見卿等, 而一次字苦矣?" 右議政鄭羽良曰: "若去望前後次對, 臣僚無進見之路矣。" 左議政金若魯曰: "代理後, 去六次次對, 而爲侍坐次對, 其後去侍坐次對, 而爲望前後次對。 今又竝與望前後次對而廢之, 則是殿下將永去次對之名, 而不復接臣僚之意也, 臣等雖死不敢奉承矣。" 上曰: "李翼元不無典禮之說, 爲臣子者, 何敢發言耶? 領相白首之年, 甘心營護, 抑獨何哉?" 又曰: "領相右袒臺臣, 請罷宗臣, 予甚慨然矣。 予以領相之故, 受困凡幾次乎? 香囊色渝, 而有李顯弼之事, 引用參書而有宋瑩中之事, 莫非領相快字之病矣。" 諸臣迭陳力請還收望前後次對停止之敎, 終不許。

=====

영조실록 72권, 영조 26년 11월 3일 임인 1번째기사 1750년 청 건륭(乾隆) 15년
우박이 내리고 천둥·번개하다


우박이 내리며 천둥하고 번개가 쳤다.

-----

○壬寅/雨雹雷電。

=====

영조실록 72권, 영조 26년 11월 3일 임인 2번째기사 1750년 청 건륭(乾隆) 15년
승정원·빈청 등에서 청대하나 허락하지 않다


정원에서 아뢰기를,
"신들이 어제 연중(筵中)에서 유음(兪音)을 듣지 못하여 밤새도록 합문(閤門)을 지켰는데, 다시 전의 청을 거듭합니다."
하니, 임금이 허락하지 않았다. 빈청에서 재계(再啓)하고, 옥당의 청대 역시 허락하지 않았다.

-----

○政院啓曰: "臣等於昨日筵中, 未蒙兪音, 徹夜守閤, 更申前請。" 上不許。 賓廳再啓, 玉堂請對, 亦不許。

=====

영조실록 72권, 영조 26년 11월 4일 계묘 1번째기사 1750년 청 건륭(乾隆) 15년
천둥의 이변으로 감선 10일을 명하다


천둥의 이변으로 인해 감선(減膳) 10일을 명하였다.

-----

○癸卯/因雷異, 命減膳十日。

=====

영조실록 72권, 영조 26년 11월 4일 계묘 2번째기사 1750년 청 건륭(乾隆) 15년
도승지 조명리 등이 전교를 거둘 것 등을 청하다


도승지(都承旨) 조명리(趙明履) 등이 아뢰기를,
"아! 지금이 어떤 때입니까? 하늘이 위엄으로 견책하여 천벌의 징조가 거듭 이르고 있는데, 성상께서 매우 성내시어 거조가 평정을 잃어 여러 사람의 마음이 두려워하고 중외(中外)가 들끓고 있는데 복월(復月)246) 에 천둥 번개의 재이가 어찌 또 일어납니까? 음양(陰陽)이 서로 부딪혀 우박이 뒤섞여 내려 시인(詩人)이 이른바 ‘불안해하고 두려워 한다’는 것이 오늘을 두고 한 말입니다. 아! 사람의 일이 아래에서 잘못되면 반드시 견책이 위로 나타나는데 그 감응하는 이치가 그림자나 메아리처럼 빠릅니다. 성학(聖學)이 고명하시어 궁리(窮理)·격치(格致)가 이미 깊으시니, 삼가 생각하건대 밤늦게 주무시며 경계하여 마음에 두려워하실 것입니다. 아! 지금의 광경이야말로 진실로 눈물을 흘리고 통곡해도 부족하다 할 것인데, 성상의 근심하고 슬퍼하시는 마음으로 이제 도리어 팔짱을 낀 채 제왕(帝王)의 모습만 지으시고 모든 기무(機務)를 제쳐두고 계십니다. 그리하여 한 달에 두 번 인접하는 것도 오히려 드물다고 할 것인데 도리어 정지하라는 명이 계셨으며, 5일 동안 합문(閤門)을 두드리며 울부짖어서 겨우 한번을 뵈었으나 윤허한다는 전지를 받들지 못하였습니다. 성상의 마음이 몹시 성내시어 말씀이 예사롭지 않으므로 상하가 반목(反目)하여 마음과 뜻이 통하지 못하고 있습니다. 피맺힌 정성으로 올린 상소문에 한결같이 비답을 아끼고 계시며, 군국의 기무에 대한 주달(奏達)도 계하되지 않고 있어서 인심이 소란하고 나라 형세가 위태로워 휴식할 곳을 모르는 형편입니다. 이같은 기상으로 장차 어떻게 하늘의 노여움을 돌리어 아름다운 명(命)을 맞이하겠습니까? 생각하건대 지금 하늘의 마음을 기쁘게 하여 재이를 소멸시키는 방법은 다른 곳에서 구할 것이 아니라 오직 전하께서 마음깊이 생각하시어 두려운 마음으로 뉘우쳐 지난달 22일의 전교를 속히 거두시는 데 있습니다. 이것이 오늘날 가장 급한 일이니, 삼가 원하건대 성상께서는 태구(泰九)의 시의(時義)247) 를 채득하시고, 비륙(否六)의 규저(暌阻)248) 를 깊이 징계하시어 빨리 풍뢰(風雷)의 익(益)249) 을 옮겨 일월(日月)이 다시 뜨는 것을 우러르게 하소서. 그리하여 자주 신료들을 인접하시고, 연방(延訪)250) ·주자(疇咨)251) 하시어 하늘의 견책에 응하는 실제의 도리를 다하소서."
하니, 비답하기를,
"그 면려함이 절실하니, 마땅히 더욱 힘쓰겠다."
하였다.

-----

○都承旨趙明履等啓曰:
嗚呼! 此何等時也? 上天威譴, 咎徵沓臻, 淵衷激惱, 擧措失平, 衆情危懼, 中外鼎沸, 而復月轟燁之異, 又何爲而作耶? 二氣蕩軋, 霰雹交集, 詩人所謂不令不寧者, 今日之謂也。 嗚呼! 人事失於下, 則謫必見于上, 感應之理, 捷如影響。 聖學高明, 窮格旣深, 伏想丙枕警惕, 震乎淵衷矣。 噫! 目今光景, 眞可謂流涕痛哭之不足者也, 以聖上憂勤惕勵之心, 今反深拱穆淸, 廢閣萬機。 一月兩次之引接, 猶覺間闊, 而反有寢止之命, 五日叩閤之呼籲, 僅獲一覲, 而未承兪允之旨。 聖心磯激, 辭敎非常, 上下睽乖, 情志否隔。 公車瀝血之章, 一例靳批, 軍國機務之奏, 有入無出, 人心波蕩, 國勢岌嶪, 罔知稅駕之所。 似此氣像, 將何以回疾威而迓休命哉? 顧今悅豫天心, 轉移消弭之圖, 不宜他求, 惟在殿下淵然深思, 惕然回悟, 亟收前月卄二日之傳敎。 此最今日第一急務, 伏願聖明, 克體泰九之時義, 深懲否六之睽阻, 迅遷風雷之益, 俾仰日月之更。 頻接臣僚, 延訪、疇咨, 以盡應天以實之道焉。
批曰: "其勉切實, 宜益勉焉。"

=====

영조실록 72권, 영조 26년 11월 4일 계묘 3번째기사 1750년 청 건륭(乾隆) 15년
승정원에서 진계하다


정원에서 또 아뢰어 진계하니, 왕세자가 우악한 비답을 내렸다.

-----

○政院又以達辭陳戒, 王世子優答。

=====

영조실록 72권, 영조 26년 11월 4일 계묘 4번째기사 1750년 청 건륭(乾隆) 15년
지평 안치택이 상소하여 전교를 거둘 것을 청하다


지평 안치택(安致宅)이 상소하기를,
"언로(言路)가 오랫동안 막혀서 실로 끝없이 염려됩니다. 말로써 죄를 얻은 자들이 대부분 경계(警戒)하고 있는데 다행히 두 간신(諫臣)이 뇌정(雷霆)의 위엄을 무릅쓰고 근포(芹曝)252) 의 정성을 바쳤으니, 조양(朝陽)에 봉(鳳)이 한 번 울었다253) 고 할 수 있는데 그 상소를 돌려주고 갑자기 체차하여 물리쳤으니, 청컨대 전교를 다시 거두소서. 전(前) 진선(進善) 윤봉구(尹鳳九)는 학문의 연원이 있고, 명망이 조야(朝野)에서 중한데도 행궁(行宮)에서 사대(賜對)하고는 뒤따르는 수레에 태워 데리고 오지 않아 사림(士林)이 서운해 하고 모두 처음만 있고 끝이 없었음을 탄식하고 있습니다. 청컨대 더욱 성의와 예의를 돈독히 해서 서울로 불러다가 경연(經筵)과 서연(書筵)에 출입하게 하소서."
하였는데, 답하지 않았다.

-----

○持平安致宅上疏言:
言路久塞, 實爲無窮之慮。 以言獲罪者, 多爲覆車之戒, 而幸有兩諫臣, 乃能冒雷霆之威, 效曝芹之忱, 可謂朝陽之一鳴, 而還給其章, 旋命遞斥, 請還收傳敎。 前進善尹鳳九, 學有淵源, 望重朝野, 而行宮賜對, 未見後車之載, 士林缺望, 咸切權輿之歎。 請益敦誠禮, 招致京輦, 使之出入兩筵焉。
不報。

=====

영조실록 72권, 영조 26년 11월 4일 계묘 5번째기사 1750년 청 건륭(乾隆) 15년
우참찬 원경하가 상차하여 전교를 거둘 것 등을 청하다


우참찬 원경하(元景夏)가 상차하기를,
"삼가 듣건대, 전하께서 다시 지나친 거조를 하신다는데, 이는 본디 여러 신하들의 죄이기는 하나 전하께도 역시 잘못이 있습니다. 전하께서 동조(東朝)를 존경해 받드심이 어찌 그 끝이 있기에 깊은 곳에 팔짱만 끼고 계시면서 상하가 막히고 있으니 이것이 무슨 모양입니까? 신이 삼가 보건대, 명(明)나라 만력(萬曆) 10년254) 가을 8월에 황제(皇帝)의 원자(元子)가 출생하여 태후(太后)에게 휘호(徽號)를 더 올렸으니, 금년 8월의 경사와 한결같이 어찌 그렇게 서로 부합됩니까? 신이 헌하(獻賀)할 때 미처 명나라의 고사(故事)를 진달하지 못해 지금까지 한탄하고 있습니다. 빨리 대신(大臣)과 경재(卿宰)를 불러 마음의 정성을 진달하게 하소서."
하니, 비답하기를,
"인용한 고사는 참으로 성대한 일이다. 아! 모후(母后)께서 임하신 지 50년이니 나라 역사에 드물게 있는 일인데 애일(愛日)하는 마음으로 어찌 여러 신하들의 청을 기다려 하겠는가? 말없이 있었던 것은 그 뜻을 기르기 위해서였다."
하니, 원경하가 다시 상차하기를,
"삼가 《명사(明史)》를 상고해 보건대, 태후의 인자하심과 신황(神皇)의 효성이 명나라와 우리 나라가 예나 지금이나 같습니다. 하물며 우리 성모(聖母)께서 임하신 지 50년이 되셨으니, 이는 명나라에는 없던 바로 우리 나라에만 유독 있는 것입니다. 만력 5년 동안에 재차 태후에게 휘호를 올렸는데 왕이 작호(爵號) 내려주기를 기다리지 않고 청했던 것은 사체를 존중해서입니다. 신의 하찮은 정성은 오직 우리 임금께서 효성을 바치기만을 바라오니, 삼가 원하건대 지나친 어리석음을 용서하시고 살피소서."
하니, 임금이 우악한 비답을 내렸다.

-----

○右參贊元景夏上箚言:
伏聞殿下復有過擧, 是固群下之罪, 而殿下亦有所失也。 殿下所以尊奉東朝, 庸有其極, 而深處高拱, 上下否隔, 此何景像也? 臣竊觀皇明 萬曆十年秋八月, 皇元子生, 加進太后徽號, 今年八月之慶, 一何相符也? 臣於獻賀時, 未及陳皇朝故事, 至今恨歎。 亟召大臣、卿宰, 俾陳衷悃焉。
批曰: "所引故史, 可謂盛事。 噫! 母臨五十年, 國乘罕有, 愛日之心, 何待群下之請? 其所泯默者, 養其志也。"
景夏再上箚言:
竊稽《明史》, 太后之慈、神皇之孝, 皇朝、我朝古今一揆。 矧我聖母之臨五十載, 寔皇朝所無, 而我朝獨有也。 萬曆五年之間, 再上太后徽號, 而不待王錫爵申時行之請, 所以尊事體也。 臣之犬馬忱誠, 惟欲揄揚吾君之達孝, 伏乞恕狂愚而省察焉。
上優答之。

=====

영조실록 72권, 영조 26년 11월 4일 계묘 6번째기사 1750년 청 건륭(乾隆) 15년
대신·경재 및 정원·옥당의 신하를 인견하고, 전후의 하교를 정지하라고 명하다


임금이 대신과 경재 및 정원·옥당의 여러 신하를 인견하고, 전후의 하교를 모두 정지하라고 명하였다. 우참찬 원경하가 말하기를,
"지난날 대신의 차자에 대한 비답 가운데서 ‘마땅히 태후(太后)를 생각하라’는 등의 글자는 고쳐야 마땅합니다."
하니, 전교하기를,
"지난날 영상(領相)의 면직(免職)을 허락하는 하교 가운데 있는 ‘윤강(倫綱)을 엄히 하라.[以嚴倫綱]’ 네 글자 및 좌상과 우상의 차자 비답 가운데 있는 ‘마땅히 태후를 생각하라.[宜思太后焉]’의 다섯 자를 지우라."
하였다. 좌의정 김약로가 말하기를,
"동조(東朝)께서 모후(母后)로 임하신 지 곧 50년이 되십니다. 장렬 왕후(莊烈王后)255) 의 주갑(周甲) 때 선조(先朝)에서 숭봉(崇奉)하는 예(禮)를 행하였으니, 전하께서도 거행하기를 명하셔야 마땅합니다."
하니, 임금이 말하기를,
"자성(慈聖)의 뜻이 어떠한지 모르는데 어찌 갑자기 하교할 수 있겠는가?"
하니, 김약로가 말하기를,
"지금은 천재(天災)가 이와 같아서 신들이 우선은 진달해 청하지 못하나 명년은 꼭 50년이 되니, 마땅히 거행해야 합니다."
하니, 우의정 정우량이 말하기를,
"전하께서 매양 지나친 거조를 하시어 나라 일이 문득 뒤쳐지게 되어 실로 민망스럽습니다."
하니, 임금이 말하기를,
"이번에는 내가 사기(辭氣)를 높여 처리한 것이 아니다."
하였다. 원경하가 말하기를,
"명나라의 일과 우리 나라의 오늘날 일이 서로 부합되기 때문에 신이 두 번에 걸쳐 차자로 진달한 것입니다."
하니, 정우량이 말하기를,
"신종 황제(神宗皇帝)가 비록 우리 나라를 다시 세워준 은혜가 있기는 하지만 그때의 정령(政令)을 어찌 반드시 모두 본받겠습니까?"
하니, 원경하가 말하기를,
"명나라의 전장(典章)을 비난하여 배척하는 것이 옳은지 신은 알지 못하겠습니다."
하니, 임금이 말하기를,
"일을 까다롭고 복잡하게 만들 필요가 없다."
하니, 정우량이 말하기를,
"중신(重臣)들이 전하께서 동조(東朝)를 존숭해 받들지 못하시어 이런 거조를 하신 줄을 알았기 때문에 이런 차자를 올린 것입니다."
하니, 원경하가 말하기를,
"대신이 경신년256) 에 존호를 올릴 때 일찍이 빈청(賓廳)의 계사(啓辭)를 만들었으나, 이번에는 영상이 동조께 존호 올리는 것을 어렵게 여기는 데 동요되었기 때문에 그 말이 이와 같은 것입니다."
하니, 정우량이 말하기를,
"말을 어찌 그렇게 합니까? 사람을 참소하면 사람이 다 죽습니까?"
하니, 임금이 말하기를,
"차자는 그 때가 아니었다."
하니, 원경하가 말하기를,
"신이 비록 못났으나 지위가 숭품(崇品)에 이르렀는데 어찌 미관 말직에 있는 사람처럼 시기를 틈타 영합하여 차자를 진달하겠습니까? 대신은 그림자를 감추고 말하지만 신은 본받고자 하지 않습니다."
하였다.

-----

○上召見大臣、卿宰及政院ㆍ玉堂諸臣, 命前後下敎一倂還寢。 右參贊元景夏曰: "日前大臣箚批中, 宜思太后等字, 改之宜矣。" 敎曰: "前領相許免下敎中, 以嚴倫綱四字及左右相箚批中宜思太后焉五字, 竝抹去。" 左議政金若魯曰: "東朝寶曆靈長, 母臨將五十年矣。 莊烈王后周甲, 先朝行崇奉之禮, 殿下亦命擧行宜矣。" 上曰: "不知慈聖之意, 豈可遽下敎乎?" 若魯曰: "卽今天災如此, 臣等姑未陳請, 而明年則恰爲五十年, 自當擧行。" 右議政鄭羽良曰: "殿下每以過擧, 國事輒致落下, 實爲可悶。" 上曰: "今番予非爲辭氣而處之矣。" 景夏曰: "皇朝事與我國今日事相符, 故臣有兩次箚陳矣。" 羽良曰: "神宗皇帝雖有再造之恩, 其時政令, 豈必盡爲取法乎?" 景夏曰: "非斥大明典章, 臣所未知也。" 上曰: "不必生葛藤矣。" 羽良曰: "重臣知殿下以不得尊奉東朝, 而有此擧, 故爲是箚矣。" 景夏曰: "大臣於庚申尊號時, 嘗作賓廳啓辭, 而今則動於前領相之持難於東朝尊號, 故其言如此矣。" 羽良曰: "爲言何如是也。 讒人則人盡死乎?" 上曰: "箚子非其時矣。" 景夏曰: "臣雖無似, 位至崇品, 豈可如微末小官之乘時迎合而陳箚乎? 大臣隱映爲言, 而臣則不欲效矣。"

=====

영조실록 72권, 영조 26년 11월 4일 계묘 7번째기사 1750년 청 건륭(乾隆) 15년
황경원·윤동준·이창유 등에게 관직을 제수하다


황경원(黃景源)을 승지로, 윤동준(尹東浚)을 대사간으로, 이창유(李昌儒)를 사간으로, 남태혁(南泰赫)·이사조(李師祚)를 장령으로, 이진길(李晉吉)을 지평으로, 박창윤(朴昌潤)을 헌납으로, 채제공(蔡濟恭)·이준휘(李儁徽)를 정언으로, 신위(申暐)를 부응교로, 임상로(林象老)·김상구(金尙耉)를 교리로, 김치인(金致仁)을 부교리로, 이득종(李得宗)을 수찬으로, 이양천(李亮天)을 부수찬으로, 김선행(金善行)을 사서로, 김치인(金致仁)을 겸 문학으로, 서명빈(徐命彬)을 예조 판서로, 조현명(趙顯命)을 영돈녕으로 삼았다.

-----

○以黃景源爲承旨, 尹東浚爲大司諫, 李昌儒爲司諫, 南泰赫、李師祚爲掌令, 李晋吉爲持平, 朴昌潤爲獻納, 蔡濟恭、李儁徽爲正言, 申暐爲副應敎, 林象老、金尙耉爲校理, 金致仁爲副校理, 李得宗爲修撰, 李亮天爲副修撰, 金善行爲司書, 金致仁爲兼文學, 徐命彬爲禮曹判書, 趙顯命爲領敦寧。

=====

영조실록 72권, 영조 26년 11월 5일 갑진 1번째기사 1750년 청 건륭(乾隆) 15년
왕세자가 대신과 비국 당상을 인접하다


왕세자가 대신과 비국 당상을 인접하였다.

-----

○甲辰/王世子引接大臣、備堂。

=====

영조실록 72권, 영조 26년 11월 5일 갑진 2번째기사 1750년 청 건륭(乾隆) 15년
영돈녕 조현명이 흥인문 밖에서 대명하다


영돈녕 조현명이 흥인문(興仁門) 밖에서 대명(待命)하니, 임금이 사관(史官)에게 명하여 돈유(敦諭)하였다.

-----

○領敦寧趙顯命, 胥命興仁門外, 上命史官敦諭。

=====

영조실록 72권, 영조 26년 11월 5일 갑진 3번째기사 1750년 청 건륭(乾隆) 15년
원손 안태사를 아경으로 차출할 것과 원손을 교도할 사부에 대해 상고하도록 명하다


이조 참판 조영국(趙榮國)이 아뢰기를,
"원손 안태사(元孫安胎使)를 신의 조(曹)에서 차출해야 하는데, 전례를 상고하니 고 상신인 이후원(李厚源)을 2품(品)으로 하였었습니다."
하니, 임금이 말하기를,
"아경(亞卿)으로 차출하라."
하고, 또 전교하기를,
"교도(敎導)하는 사부(師傅)가 중요한데, 양조(兩朝)의 실록(實錄)에는 모두 사부로 차출하기를 청하였으니, 그런 예는 알 수 있으나 다만 몇 품이었는지를 알지 못하겠다. 이는 중요한 국사이어서 마땅히 미리 강정(講定)해야 하니, 예관(禮官)으로 하여금 대신에게 묻도록 하라."
하였다.

-----

○吏曹參判趙榮國奏曰: "元孫安胎使, 自臣曹差出, 而考前例, 則故相李厚源, 以二品爲之矣。" 上曰: "以亞卿差出。" 又敎曰: "敎導師傅爲重, 兩朝實錄俱以師傅差出爲請, 則其例可知, 但莫知某品。 此國之重事, 當預爲講定, 令禮官問于大臣。"

=====

영조실록 72권, 영조 26년 11월 7일 병오 1번째기사 1750년 청 건륭(乾隆) 15년
윤득화를 호조 참판으로 삼다


윤득화(尹得和)를 호조 참판으로 삼았다.

-----

○丙午/以尹得和爲戶曹參判。

=====

영조실록 72권, 영조 26년 11월 7일 병오 2번째기사 1750년 청 건륭(乾隆) 15년
사은 겸 동지 정사 등이 사조하니, 소견하다


사은 겸 동지 정사(謝恩兼冬至正使) 해춘군(海春君) 이영(李栐), 부사(副使) 황재(黃梓), 서장관(書狀官) 임집(任)이 사조(辭朝)하니, 임금이 소견하였다. 부사 황자가 말하기를,
"신이 비록 미천하나 역시 경악(經幄)의 옛 관원이어서 일찍이 《자성편(自省編)》을 보고 흠탄(欽歎)하면서 ‘성상께서 어찌 다시 지나친 거조를 하시겠는가?’라고 하였었습니다. 그 후에도 지나친 거조가 잦으셨고, 이번에 이르러서도 신하들을 접견하지 않으셨으니, 성덕을 손상하심이 어떠하겠습니까? 다시 거두신다고 하교하시어 모두 성대한 뜻을 우러르고 있으니, 이후에는 더욱 힘쓰시어 다시는 지나친 거조가 없도록 하시는 것이 신의 소망입니다."
하니, 임금이 말하기를,
"그 말이 간략하니 극진하다. 일로 인해 지나친 거조를 하는 것은 나 역시 후회한다."
하고, 이어서 전교하기를,
"무늬 있는 비단이 비록 이미 금조(禁條)에 들어 있지만 기타 사치를 돕는 물건도 마땅히 금해야 한다."
하였다.

-----

○謝恩兼冬至正使海春君 栐, 副使黃梓、書狀官任 辭朝, 上召見之。 副使黃梓曰: "臣雖微下, 亦經幄之舊物, 曾伏見《自省編》, 不勝欽歎曰, ‘聖上安復有過擧云爾?’ 其後過擧頻複, 至於今番, 不接臣僚, 其損聖德如何耶? 還收下敎, 咸仰盛意, 而此後則加勉, 不復有過擧, 臣所望也。" 上曰: "其言略而盡矣。 因事過擧, 予亦悔之。" 仍敎曰: "紋緞雖已有禁條, 而其他助侈之物, 宜禁之也。"

=====

영조실록 72권, 영조 26년 11월 8일 정미 1번째기사 1750년 청 건륭(乾隆) 15년
부수찬 이양천이 상소하여 언로를 넓힐 것 등을 청하다


부수찬 이양천(李亮天)이 상소하였는데, 대략 이르기를,
"아! 근년 이래로 재이가 일어나지 않은 해가 없으니, 비록 군신 상하가 두려운 마음으로 고치기를 도모하더라도 오히려 소멸시키기에 부족할까 두려워해야 합니다. 그런데 이럴 때 거듭 예사롭지 않은 지나친 거조를 하셨습니다. 전하께서 말씀하시고 일을 행하는 즈음에 혹 스스로 반성하는 뜻이 부족하십니다. 비록 천재와 시변(時變)이라 할지라도 임금이 스스로 그 허물을 책임져야 할 일인데 때로는 인심과 세도(世道)로 핑계대고 자신을 책망하고 자신을 반성하는 말씀을 하지 않으십니다. 인심을 기쁘게 복종시키도록 하고자 하면서도 이와 같이 하시기 때문에 뜻이 날로 자만하고 군도(君道)는 날로 높아져서 이것이 지나친 거조를 하게 되는 근본이 되며 바로 이 한 생각이 재이를 부르는 단서가 되기에 족합니다. 신에게 또 깊이 우려하는 것이 있습니다. 《서경(書經)》에 ‘내가 어기는 것을 너희들이 보필하고 너희들은 면전(面前)에서 아첨하지 말라’고 하였습니다. 성왕(聖王)의 다스림은 오로지 신료들이 교수(交修)함에 있는데 이제 위에서는 비상한 잘못이 있고, 아래에는 바로잡는 사람이 없어 대소의 신하들이 모두 공손히 따르기만 하여 비록 이러한 때를 당해서도 처음부터 끝까지 오직 안일 무사만 일삼아 한결같이 순종하는 모습만 하고서 일찍이 털끝만큼도 바로잡는 말이 없으니, 이것이 어찌 옛사람이 임금의 마음을 깨우치고 일을 바로잡는 도리이겠습니까? 생각하건대 지금은 상하가 말을 꺼리는 것이 이미 심하고 대소 신하가 입을 다물고 잠잠한 것이 풍속을 이루어 조정에 바른 말이 없게 된 지 오래입니다. 또 어찌 일찍이 천갈래로 뒤흔들고 백방으로 시험함이 있었기에 대신의 차자에 이런 말이 있게 되었는지 이상하지 않습니까? 이와 같이 하고서 성심(聖心)을 넓게 열고 언로(言路)를 넓히려 해도 되겠습니까? 성상은 남이 말하는 것을 싫어하는 폐단만 더하기에 족할 뿐입니다. 근일에 말하는 자들이 모두 임금은 거만해지고 아랫사람은 아첨하는 것이 오늘날의 큰 걱정이라고 하는데 이는 실로 한 세상의 여론입니다. 그런데도 대신이 이에 혹 임금은 해이되고 아랫사람은 방사(放肆)한 것이 병통이라고 하여 천둥이 발동하는 상(象)을 하늘이 이를 경계한 것이라는 말까지 하니, 아! 이것이 무슨 말입니까? 바야흐로 성상의 노여움이 은연중에 나타나 여러 사람의 마음이 두려워하는 때에 묘당(廟堂)의 의논이 이와 같음 역시 우려되지 않겠습니까? 삼가 원하건대, 성상께서는 한결같은 마음으로 두려워하시어 평상시에도 재변을 만나는 날처럼 하시어 잘못을 두 번 하지 마시고 자주 후회하는 일이 없게 하시며, 말을 거리낌없이 하는 문을 널리 열어 뜻에 따르는 말을 하지 못하게 하며 하늘의 마음을 기쁘게 하고 인심을 기꺼이 복종하게 하소서."
하였는데, 답하지 않았다.

-----

○丁未/副修撰李亮天上疏, 略曰:
嗚呼! 近年以來, 災異之作, 無歲不有, 雖使君臣上下, 側身改圖, 猶懼不足以弭消。 而乃於是時, 重以非常之過擧。 殿下於出言行事之際, 或不足於自反之意。 雖以天災時變, 人主所以自任爲咎者, 亦時歸之於人心、世道之間, 而未有責己省躬之言。 可以悅服人心者, 惟其如是也, 故志日滿而道日亢, 此其所以爲過擧之本, 而卽是一念, 亦足爲召災致異之端矣。 抑臣又有所深憂者。 《書》曰, ‘予違汝弼, 汝無面從。" 聖王爲治, 亶在於臣工之交修, 今上有非常之失, 而下無匡救之人, 大小之臣, 皆以趨走承順爲恭, 雖當如此之時, 而自始至終惟事泄泄, 爲一味遜順之態, 曾無毫髮匡拂之言, 此豈古人格心正事之道哉? 顧今上下之諱言已甚, 大小之含默成習, 朝廷之上, 無言久矣。 又何嘗有千塗撼之, 百方試之, 而大臣之箚乃有此等言語, 不亦異哉? 如此而欲求開廣聖心, 恢張言路, 其可得乎? 適足以增聖上厭人言之弊。 近日言者, 皆以上亢下諂, 爲今日大患, 此實一世之輿言。 而大臣乃或以上弛下肆爲病, 至謂雷有發動之象, 天以此警之, 嗚呼! 此何言也? 方宸威殷然, 群情惶懼之時, 而廟堂之論, 乃復如此, 吁亦可憂也哉? 伏願聖上, 一心懍惕, 常若遇災之日, 不貳于過, 無致頻複之悔, 廣開不諱之門, 毋悅順旨之言, 使天心底豫, 人意悅服焉。
不報。

=====

영조실록 72권, 영조 26년 11월 8일 정미 2번째기사 1750년 청 건륭(乾隆) 15년
초복(初覆)을 행하다


임금이 초복(初覆)257) 을 행하였다.

-----

○上行初覆。

=====

영조실록 72권, 영조 26년 11월 9일 무신 1번째기사 1750년 청 건륭(乾隆) 15년
관상감에서 일식·월식에 대하여 아뢰다


관상감(觀象監)에서 아뢰기를,
"평상시에 일식(日食)·월식(月食)이 하늘 끝에서 보이면 으레 반드시 높은 곳에 올라가 바라보았습니다. 이번 11월 15일 갑인(甲寅) 보름날 월식을 하는데, 사편법(四篇法)으로 추산(推算)하건대 명나라 역법(歷法)으로는 월식하지 않고, 시헌법(時憲法)으로는 신시(申時) 정삼각(正三刻)에 다시 둥글게 되며, 내편법(內篇法)으로는 다시 둥글게 되는 것이 유시초(酉時初) 초각(初刻)이며, 외편법(外篇法)으로는 다시 둥글게 되는 것이 유시초 3각(三刻)입니다. 삼편법(三篇法)으로 보면 해가 들어갈 때와 서로 가까워 대궐 뜰에서 바라보아서는 즉시 징험해 보기가 어려울 듯하니, 전례에 의해 감관(監官) 2원(員)을 별도로 정해 남산(南山)에 올라가 자세히 보게 하여 달이 뜰 때 미처 빛을 회복하지 못한 형상이 있으면 마땅히 불을 피워 서로 알려 구식(救食)하여야겠습니다."
하니, 임금이 그대로 윤허하였다.

-----

○戊申/觀象監啓曰: "常時日月之食, 見於天際則例必登高看望矣。 今十一月十五日甲寅望月食, 以《四篇法》推之, 大明曆法不食, 時憲法復圓申正三刻, 內篇法復圓酉初初刻, 外篇法復圓酉初三刻。 以三篇法觀之, 則與日入時相近, 闕庭候望, 似難趁卽見驗, 依前例別定監官二員, 登南山詳細看候, 月出時有未復光之形, 宜令放火相報, 以爲救食也。" 上允之。

=====

영조실록 72권, 영조 26년 11월 11일 경술 1번째기사 1750년 청 건륭(乾隆) 15년
유언국·이수관·박사눌 등에게 관직을 제수하다


유언국(兪彦國)을 사간으로, 이수관(李壽觀)을 헌납으로, 박사눌(朴師訥)·이만회(李萬恢)를 지평으로, 윤급(尹汲)을 부제학으로, 김양택(金陽澤)을 필선으로, 조관빈(趙觀彬)을 판의금으로, 신만(申晩)을 지돈녕으로, 민우수(閔遇洙)를 원손 보양관(元孫輔養官)으로 삼았다.

-----

○庚戌/以兪彦國爲司諫, 李壽觀爲獻納, 朴師訥、李萬恢爲持平, 尹汲爲副提學, 金陽澤爲弼善, 趙觀彬爲判義禁, 申晩爲知敦寧, 閔遇洙爲示孫輔養官。

=====

영조실록 72권, 영조 26년 11월 11일 경술 2번째기사 1750년 청 건륭(乾隆) 15년
세손사의 차출에 대하여 명하다


명하기를,
"세손사(世孫師) 1원(員)은 숭록(崇祿) 종1품으로, 부(傅) 1원은 숭정(崇政) 종1품으로 정하라."
하였는데, 이때 세손 사부(世孫師傅)를 차출하려고 하였으나, 예(例)를 상고할 수가 없었다. 임금이 전교하기를,
"세자가 입학할 때에는 대제학이 박사(博士)가 되니, 세손이 입학할 때에는 예문 제학이 되고, 원자(元子)의 안태사(安胎使)를 중신(重臣)으로 차출하니, 원손의 안태사는 재신(宰臣)으로 차출해야 하는데, 이는 참조(參照)해서 한 것이다."
하고, 이어서 예조에 명하기를,
"대신에게 물으라."
하였는데, 이에 이르러 영부사 김재로가 말하기를,
"마땅히 성교(聖敎)를 참조하여 대략 동궁(東宮)의 사부와 차등을 두어야 합니다."
하고, 다른 대신의 의논 역시 같았기 때문에 이런 명이 있게 된 것이었다.

-----

○命世孫師一員, 定以崇祿從一品, 傅一員, 定以崇政從一品。 時世孫師傅將差出, 而無可考之例。 上敎曰: "世子入學時, 大提學爲博士, 世孫入學時, 藝文提學爲博士, 元子安胎使, 差以重臣, 元孫安胎使, 差以宰臣, 此足爲旁照者也。" 仍命禮曹, 問議于大臣, 至是領府事金在魯議以爲: "當依聖敎旁照, 略有差等於東宮師傅。" 他大臣議亦同, 故有是命。

=====

영조실록 72권, 영조 26년 11월 12일 신해 1번째기사 1750년 청 건륭(乾隆) 15년
서명구를 안태사로 삼다


서명구(徐命九)를 안태사로 삼았다.

-----

○辛亥/以徐命九爲安胎使。

=====

영조실록 72권, 영조 26년 11월 16일 을묘 1번째기사 1750년 청 건륭(乾隆) 15년
달이 동정성을 범하다


달이 동정성(東井星)을 범하였다.

-----

○乙卯/月犯東井。

=====

영조실록 72권, 영조 26년 11월 19일 무오 1번째기사 1750년 청 건륭(乾隆) 15년
형조 판서 이익정이 상소하여 삼복을 즉시 행할 것을 청하다


형조 판서 이익정(李益炡)이 상소하기를,
"삼가 전하께서 현기증이 있어 삼복(三覆)을 기다리라는 하교가 계셨습니다. 사형수의 삼복은 국가의 대정(大政)으로 바로 성상께서 불쌍하게 여겨 흠휼(欽恤)하는 뜻입니다. 근래에 성후(聖候)가 연달아 정섭(靜攝)하는 중이어서 계복(啓覆)을 행하지 못한 지가 지금 3년이나 되었습니다. 그래서 마땅히 살아야 할 사람이 지금까지 옥에 갇혀 있는 자가 있고, 혹은 마땅히 죽어야 할 자가 지금까지 요행히 면하는 자도 있어서 형(刑)을 자세히 하는 것으로 논하면 모두 균형을 잃은 것입니다. 생각하건대 이제 초복(初覆)과 재복(再覆)을 막 거쳤는데 삼복이 이처럼 지연되어 만약 이달을 넘기게 되면 장차 정폐(停廢)될 형세여서 경외(京外)의 허다한 죄수가 반드시 체옥(滯獄)될 것입니다. 삼가 원하건대 성명께서는 잠시 현기증이 조금 덜할 때를 기다려 즉시 삼복을 행하소서."
하니, 전교하기를,
"임금에게 질병이 있는 줄은 모르고서 신하로서 먼저 떠보는 것이 의리인가? 돌려주라."
하였다.

-----

○戊午/刑曹判書李益炡上疏曰:
伏承殿下以眩氣, 有三覆待下敎之敎矣。 死囚三覆, 國家之大政, 而卽聖上哀敬欽恤之意也。 近緣聖候連在靜攝之中, 啓覆不行, 于今三年。 或當生而至今牢囚者有之, 或當死而至今倖免者有之, 論以(祥)〔詳〕 刑, 其失均也。 顧今初、再覆纔已過行, 而三覆尙此遷就, 若過今月, 則勢將停廢, 而京外許多罪囚, 又必至於滯獄矣。 伏願聖明, 暫俟眩候之小間, 卽行三覆焉。"
敎曰: "不知君有疾, 臣先嘗之, 義乎?" 給之。

=====

영조실록 72권, 영조 26년 11월 19일 무오 2번째기사 1750년 청 건륭(乾隆) 15년
도승지 조명리가 삼복을 행할 것을 청하다


도승지 조명리(趙明履)가 아뢰기를,
"형조 판서의 상소를 돌려 주라고 하고, 이어서 ‘삼복은 원량(元良)으로 하여금 대신 행하라.’ 명이 계셨습니다. 대리(代理)한 후, 대조(大朝)에 아뢰는 것은 단지 형옥(刑獄)·군정(軍政)·용인(用人) 세 가지 일 뿐이어서 이는 결코 대신 행해서는 안되므로 신은 받들지 못하겠습니다."
하니, 우의정 정우량이 말하기를,
"삼복은 물려서 행해도 무방합니다."
하고, 좌의정 김약로는 말하기를,
"삼복을 물려서 하는 것과 대신 행하게 하는 것은 경중(輕重)이 아주 다릅니다."
하니, 임금이 말하기를,
"삼복을 대신 행하는 것 역시 전례가 있다."
하니, 김약로가 말하기를,
"이는 바로 대조에서 하실 일이지 동궁이 어찌 대벽(大辟)258) 을 논단하겠습니까?"
하니, 임금이 말하기를,
"이는 절목(節目) 사이의 일에 불과하다."
하니, 조명리가 말하기를,
"이 절목이 바로 대절(大節)인 것입니다."
하고, 마침내 비망기(備望記)를 다시 바치고서 물러났다.

-----

○都承旨趙明履奏曰: "刑判之疏還給, 而仍有三覆, 令元良替行之命。 代理之後, 稟于大朝者, 只刑獄、軍政、用人三件事而已, 此則決不可替行, 臣不得奉承矣。" 右議政鄭羽良曰: "三覆之退行無妨。" 左議政金若魯曰: "三覆之退行與替行, 輕重懸殊矣。" 上曰: "三覆替行, 亦有前例矣。" 若魯曰: "此乃大朝之事, 東宮豈可論斷大辟乎?" 上曰: "此不過節目間事。" 明履曰: "此節目, 卽大節也。" 遂還納備忘而退。

=====

영조실록 72권, 영조 26년 11월 20일 기미 1번째기사 1750년 청 건륭(乾隆) 15년
우박이 내리다


우박이 내렸다.

-----

○己未/雨雹。

=====

영조실록 72권, 영조 26년 11월 20일 기미 2번째기사 1750년 청 건륭(乾隆) 15년
왕세자가 대신과 비국 당상을 인접하다


왕세자가 대신과 비국 당상을 인접하였다.

-----

○王世子引接大臣、備堂。

=====

영조실록 72권, 영조 26년 11월 21일 경신 1번째기사 1750년 청 건륭(乾隆) 15년
여러 죄인을 감사하여 정배하도록 명하다


전교하기를,
"현기증이 다시 일어나 아직껏 낫지 않고 있다. 만약 이렇게 낫지 않으면 금년의 삼복을 또 못하게 되는데, 율(律)에 의해야 할 자는 비록 법을 늦추더라도 어쩔 수 없지만 혹 살려 줄 자가 있는데도 지금까지 결단하지 않아 만일 감옥에서 죽게 되면 어찌 왕법(王法)으로 차마 할 일이겠는가? 율에 의해야 할 자와 살려 주어야 할 자를 초복(初覆) 때 여러 사람의 의견으로 이미 결단하고, 지금은 단지 일복(一覆)만 남아서 대신 행하도록 지시하고자 했는데 여러 신하들이 굳이 다투어 아직껏 지체되고 있다. 양복(陽復)259) 이 가까워져 차거운 날씨가 이와 같으니 짐작해서 결단하지 않을 수 없다."
하고, 드디어 여러 죄인을 감사(減死)하여 정배(定配)하라는 명을 내렸는데, 살려 준 사람이 5인으로 이어서 해조에 명하여 즉일로 거행하게 하였다.

-----

○庚申/敎曰: "眩氣復作, 尙今不愈。 若此不已, 今年三覆又將不爲, 其依律者雖弛法, 猶不可爲也, 其或傅生者, 于今不決, 若斃囹圄, 豈王法之所忍? 可律可生者, 初覆時僉議已決, 今只有一覆, 欲指揮替行, 諸臣苦爭, 尙今稽滯。 陽復在近, 日寒如此, 不可不酌決。" 遂下諸罪人減死定配之命, 凡傅生五人, 仍命該曹, 卽日擧行。

=====

영조실록 72권, 영조 26년 11월 21일 경신 2번째기사 1750년 청 건륭(乾隆) 15년
유신을 소대하여 《절작통편》을 강하다


임금이 유신(儒臣)을 소대하여 《절작통편(節酌通編)》을 강하였다. 임금이 말하기를,
"송(宋)나라 효종(孝宗)의 철장·목마(鐵杖木馬)260) 는 이미 뜻이 있었으나, 다시는 성어(聖語)가 들리지 않음은 왜인가?"
하니, 참찬관(參贊官) 황경원(黃景源)이 대답하기를,
"예로부터 임금은 귀에 거슬리는 말을 듣기를 좋아한 자는 드물었습니다. 주자(朱子)의 봉사(封事)에 군덕(君德)의 궐실(闕失)과 조정의 시비(是非)에 대해 극론(極論)하였는데, 복수하여 치욕을 씻는 의리를 반복해 개진(開陳)하였으나 이를 당시 임금이 쓰지 못한 것입니다."
하니, 임금이 말하기를,
"송나라 효종 역시 현군(賢君)이니, 강화(講和)의 설은 잘못된 것일 뿐이다."
하였다.

-----

○上召對儒臣, 講《節酌通編》。 上曰: "宋 孝宗鐵杖木馬, 旣有意, 而不復聞聖語, 何也?" 參贊官黃景源對曰: "自古人君, 喜聞逆耳之言者稀矣。 朱子封事, 極論君德闕失、朝廷是非, 而至於復讎雪恥之義, 反復開陳, 此所以時君之不能用也。" 上曰: "第三奏切已, 故孝宗如此耶?" 景源曰: "中心然之而不能行, 故歉然而無答矣。" 上曰: "孝宗亦賢君, 而爲講和之說所誤耳。"

=====

영조실록 72권, 영조 26년 11월 23일 임술 1번째기사 1750년 청 건륭(乾隆) 15년
대신과 균역 당상을 인견하여 진보의 혁파·어염과 군관의 일 등을 논의하다


임금이 대신과 균역 당상(均役堂上)을 인견하였다. 균역 당상 홍계희(洪啓禧)가 아뢰기를,
"지난번 경상 감사 민백상(閔百祥)의 장계를 보건대 말하기를, ‘수군(水軍)에게 줄 양미(糧米)를 마련해 낼 곳이 없으니, 긴요하지 않은 진보(鎭堡) 서너 곳을 혁파하고, 다대포(多大浦)의 전선(戰船) 2척 가운데 한 척을 줄여야 하니, 전선 한 척을 줄이면 수군이 거의 1천 명에 이르러 크게 도움이 되겠습니다.’ 하였습니다. 다대포는 선항(船港)이 아주 좋아 다른 진에 비교할 바가 아니어서 당초 세 척을 마련해 둔 것은 깊은 뜻이 있었으니, 지금 줄여서는 안 됩니다. 진보에 이르러서는 임진년261) 후에 징창(懲創)하여 설치한 것이 매우 많아서 두모포(豆毛浦)나 개운포(開雲浦) 등은 모두 한곳에 있어 매우 긴요하지 않습니다. 신이 해행(海行)할 때에 자세히 보고는 마땅히 감해야 한다고 여겼으며 입시한 승지(承旨)도 그때 신과 함께 보았습니다."
하니, 승지 남태기(南泰耆)가 말하기를,
"동래(東萊)의 여러 진(鎭)은 거의 바둑알처럼 설치되어 있어 과연 긴요하지 않아서 비록 한두 곳을 감하더라도 무방할 것입니다."
하고, 이조 판서 김상로(金尙魯)는 말하기를,
"다대포는 형편이 가장 좋아서 부산(釜山)에 비할 바가 아닙니다. 앞에 큰 바다가 있고, 산맥(山脈) 한 줄기가 바다로 들어가 둘러싸 하나의 큰 호수와 같아서 전선(戰船)을 더 설치해야지 어찌 줄이겠습니까?"
하니, 남태기가 말하기를,
"다대포는 배를 대어 두기에 가장 편리하여 사람들 모두가 좌수영(左水營)을 마땅히 이곳으로 옮겨 설치해야 한다고 말합니다. 대개 좌수영 앞의 항구(港口)는 모래가 메워져 선박을 대기가 편리하지 못하기 때문입니다."
하니, 임금이 말하기를,
"후에 그림으로 그려 들이라."
하였다. 홍계희가 말하기를,
"다대포의 전선(戰船)은 참으로 감해서는 안되나 긴요하지 않은 진보(鎭堡)는 줄이더라도 조금도 방해될 게 없습니다."
하니, 김상로가 말하기를,
"진보의 있고 없음을 관계할 것 없이 혁파하여 수군(水軍)을 줄이는 것이 매우 좋습니다."
하니, 이조 참판 조영국(趙榮國)이 말하기를,
"진보를 혁파하면 전선(戰船) 역시 줄여야 합니다. 전선 하나에 딸린 군병(軍兵)이 8백여 명이니, 긴요하지 않은 자를 줄이면 균청(均廳)의 일에 도움이 됩니다. 포항(浦項)·산산(蒜山) 등속과 감목(監牧) 몇 자리를 오래 근무하는 자리로 만들어 두면 비록 4, 5개 진보를 감하더라도 장사(將士)들이 실망할 염려는 없을 듯합니다."
하였다. 홍계희가 아뢰기를,
"네 가지 일 가운데 선무 군관(選武軍官)의 일은 백성들의 원망이 없지 않아서 시골에서 올라온 자들이 공동(恐動)하는 말을 많이 하고 있습니다. 그러나 모든 일은 처음 창설하는 초기에 어찌 원망하는 말이 없을 수 있겠습니까? 한때의 원망하는 말 때문에 먼저 흔들려서는 안되니, 마땅히 도신(道臣)과 수령(守令)을 엄히 신칙해서 잘 마치도록 하게 해야 합니다."
하니, 남태기가 말하기를,
"신의 형이 지금 군위 현감(軍威縣監)으로 있는데 사서(私書)를 받아 보니, 양군관(良軍官)을 사정(査定)하는 일로 각 고을에서 향소(鄕所)로 하여금 유학(幼學)을 조사해내 함부로 기록하게 해 이 무리들이 향소의 집에 변을 일으키기까지 했다고 합니다."
하니, 홍계희가 말하기를,
"수령이 잘 처리하면 백성들의 원망이 없게 할 수 있을 것인데, 하리(下吏)들이 조종하기 때문에 백성들의 원망을 일으킨 것입니다. 효묘(孝廟) 때 시노비(寺奴婢)를 추쇄(推刷)하라고 명하자 민심이 흉흉했는데 관장(官長)을 쏘아 죽인 변까지 있었으나 끝내 동요하지 않아 마침내 일을 성공하기에 이르렀으니, 이 일 역시 동요되지 말고 행하면 오래지 않아 정해질 것입니다."
하니, 임금이 말하기를,
"네 가지 일이란 무엇무엇을 말하는가?"
하니, 김상로가 말하기를,
"어염(魚鹽)·진전(陳田)·은결(隱結)·군관(軍官)의 일입니다."
하니, 임금이 말하기를,
"만일 군관의 일로 공동(恐動)하는 말을 하는 자가 있으면 내가 마땅히 엄히 처리하겠다."
하니, 홍계희가 말하기를,
"신 역시 사서(私書)를 여러 감사(監司)들에게 보내 숫자를 줄여 정밀하게 조사하도록 했으니, 민심이 반드시 점차 안정될 것입니다."
하고, 김상로는 말하기를,
"감사와 수령이 잘 받들어 행하면 백성들의 원망이 점차 그칠 것입니다."
하였다. 이날에 임금이 여러 신하들에게 말하기를,
"선묘(宣廟)의 어화(御畵)인 난죽병(蘭竹屛)을 강화도에서부터 가져온 얼마 후에 지신사(知申事)에게 발문(跋文)을 쓰게 했는데, 나는 여기에 세 가지 기이한 일이 있다고 여긴다. 이제 이 어필(御筆)이 몇 년이 지났는데도 묵색(墨色)이 새것 같은 것이 한 가지 기이한 일이요, 단자(單子) 가운데 명나라 신종(神宗)의 연호(年號)를 써서 오늘날 명나라의 연호를 볼 수 있는 것이 두 가지 기이한 일이요, 그림을 그린 종이가 바로 문안(問安)·공상(供上)·숙배(肅拜)의 단자(單子) 등속이어서 선묘의 검소한 덕을 볼 수 있으니, 이것이 세 가지 기이함이다. 또 사옹원(司饔院)의 공상 단자에는 진어(眞魚) 2개(箇)라고 쓰여 있는데 만약 지금 사람으로 하여금 보게 하면 반드시 두 마리의 진어 공상을 괴이쩍게 여길 것이다. 나 역시 자봉(自奉)262) 이 담박하여 지난번 온천 거둥 때로 말하더라도 배종(陪從)한 여러 신하들에게는 모두 짐바리 말이 있었으나 나는 단지 이불 하나와 베개 하나로 따라가 매우 가볍고 편리하였다. 이 그림은 선묘께서 승하하시기 3년 전에 그리신 것으로 선묘께서 승하하실 때는 춘추(春秋)가 57세이셨는데 내 나이 역시 57세여서 슬픈 마음을 이길 수 없다."
하였다.

-----

○壬戌/上引見大臣、均堂。 均役堂上洪啓禧啓曰: "頃見慶尙監司閔百祥狀報則以爲, ‘水軍給糧之米, 無辦出之處, 不緊鎭堡數三處革罷, 多大浦戰船二隻中一隻減去, 一戰船所減水軍幾至千名, 大有所益’ 云。 多大浦則船港極好, 非他鎭之所可比, 當初備置三船, 旣有深意, 今不可減除。 至於鎭堡, 則壬辰後懲創而設置者甚多, 如豆毛、開雲之屬, 竝在一處, 極爲不緊。 臣於海行時詳見, 而以爲當減矣, 入侍承旨, 其時與臣同見。" 承旨南泰耆曰: "東萊諸鎭, 殆同碁置, 果爲不緊, 雖減一二處無妨矣。" 吏曹判書金尙魯曰: "多大鎭形便最勝, 非釜山之比。 前臨大海, 而山脈一枝入海環擁, 如一大湖水, 戰船所當加設, 何可減去乎?" 泰耆曰: "多大浦最便於藏船, 人皆謂左水營當移設於此云。 蓋左水營前港, 沙塡水淺, 船泊難便故也。" 上曰: "從後圖形以入。" 啓禧曰: "多大浦戰船則固不可減, 而不緊鎭堡則減之, 少無所妨。" 尙魯曰: "鎭堡之有無不關者罷之, 以減水軍之數好矣。" 吏曹參判趙榮國曰: "罷鎭堡, 則戰船亦減矣。 一戰船軍兵, 爲八百餘名, 減其不緊者, 則有益於均廳之事矣。 若以浦項、蒜山之屬及監牧數窠, 作爲久勤之窠, 則雖減四五鎭堡, 似無將士失望之慮矣。" 啓禧曰: "四事中選武軍官事, 不無民怨, 自鄕來者, 多爲恐動之言。 而凡事始創之初, 安得無怨言乎? 不可以一時怨言, 先自沮撓, 只當嚴飭道臣、守令, 使之善了矣。" 泰耆曰: "臣兄方爲軍威縣監, 得見私書, 則以良軍官査定事, 各邑使鄕所, 査出冒錄幼學, 此輩至有作變於鄕所之家云。" 啓禧曰: "守令善爲區處, 則民可無怨, 而下吏操縱, 故以致民怨矣。 孝廟朝命行寺奴婢推刷, 而民心洶洶, 至有砲殺官長之變, 而終不撓動, 以至成事, 此事亦不動而行之, 則不久而定矣。" 上曰: "四事爲某某事耶?" 尙魯曰: "魚鹽、陳田、隱結、軍官也。" 上曰: "如以軍官事, 有進恐動之言者, 則予當嚴處矣。" 啓禧曰: "臣亦以私書, 通於諸道監司, 使之減數精査, 民心必漸定矣。" 尙魯曰: "監司、守令善爲奉行, 則民怨可以漸息矣。" 是日, 上謂諸臣曰: "宣廟御畫蘭竹屛, 纔自沁都持來, 俄命知申書跋文, 而予於此以爲有三奇事。 今此御筆經過幾年, 墨色如新, 一可奇也, 單子中書神宗年號, 今日得見皇朝年號者, 二可奇也, 所畫紙, 卽問安、供上、肅拜單子之屬, 可見宣廟儉德, 此三可奇也。 且司饔院供上單子, 書眞魚二箇, 若使今人見之, 則必以二箇眞魚之供上爲怪矣。 予亦自奉澹泊, 以頃日溫幸時言之, 陪從諸臣皆有卜馬, 而予則只一衾一枕隨之, 甚覺輕便。 此是宣廟禮陟三年前所寫矣, 宣廟禮陟時, 春秋五十七, 予年亦五十七矣, 不勝愴感。"

=====

영조실록 72권, 영조 26년 11월 25일 갑자 1번째기사 1750년 청 건륭(乾隆) 15년
왕세자가 대신과 비국 당상을 인접하다


왕세자가 대신과 비국 당상을 인접하였다.

-----

○甲子/王世子引接大臣、備堂。

=====

영조실록 72권, 영조 26년 11월 25일 갑자 2번째기사 1750년 청 건륭(乾隆) 15년
김선행·윤학동·윤득양 등에게 관직을 제수하다


김선행(金善行)을 교리로, 윤학동(尹學東)을 부수찬으로, 윤득양(尹得養)을 설서로, 원경하(元景夏)를 판의금으로, 조재호(趙載浩)를 형조 판서로, 홍계희(洪啓禧)를 예조 참판으로, 남태량(南泰良)을 좌윤으로, 조영국(趙榮國)을 동경연으로, 정양빈(鄭暘賓)을 경기 수사로 삼았다.

-----

○以金善行爲校理, 尹學東爲副修撰, 尹得養爲說書, 元景夏爲判義禁, 趙載浩爲刑曹判書, 洪啓禧爲禮曹參判, 南泰良爲左尹, 趙榮國爲同經筵, 鄭暘賓爲京畿水使。

=====

영조실록 72권, 영조 26년 11월 27일 병인 1번째기사 1750년 청 건륭(乾隆) 15년
부사과 심수가, 엄우의 일로 어사를 보내 조사할 것을 청하다


부사과 심수(沈鏽)가, 엄우(嚴瑀)가 재차 공술(供述)을 꾸며 속였다 하여 상서하여 청하기를,
"어사(御史)를 보내 이 일을 조사해 탐욕을 징계하는 법을 바루소서."
하였으나, 답하지 않았다.

-----

○丙寅/副司果沈鏽, 以嚴瑀再供之粧撰欺誣, 上書請遣御史, 按驗本事, 以正懲貪之典, 不報。

=====

영조실록 72권, 영조 26년 11월 28일 정묘 1번째기사 1750년 청 건륭(乾隆) 15년
이진철을 전라 우수사로 삼다


이진철(李眞哲)을 전라 우수사로 삼았다.

-----

○丁卯/以李眞哲爲全羅右水使。

=====

영조실록 72권, 영조 26년 11월 29일 무진 1번째기사 1750년 청 건륭(乾隆) 15년
황해도 관찰사 정형복이 상서하여 재결과 진곡을 후하게 조치해줄 것 등을 청하다


황해도 관찰사 정형복(鄭亨復)이 상서하기를,
"본도의 극에 이른 재이와 참혹한 흉년은 전에 이미 갖추 다 진달하여 감히 다시 번거롭게 하지 못하겠으나, 시험삼아 지금의 각 고을 재결(災結)로 말씀드리자면 최초에 보고한 바가 거의 2만 결에 가까웠는데, 재삼 퇴짜를 맞아 깎고 또 깎이어서 비록 빈 껍질이라도 절반만 벤 것과 곡식이 떠내려가 전부 잃은 것, 단지 낫자국만 보고서도 모두 실결(實結)로 돌리더라도 지금의 그 재해 입은 총숫자가 그래도 1만여 결이 되어 신의 영(營)에서 얻은 5천의 재결로는 충당해 줄 도리가 만무합니다. 이제 만약 그중 6천 결을 깎으면 장차 모래와 자갈 밭에서 세금을 받아야 하고, 채찍질하여 독촉하고 마침내는 그 인족(隣族)을 침해하게 되어 참으로 차마 하지 못할 정사이니, 마침내 원망이 어디로 돌아가겠습니까? 또 진청(賑廳)을 설치해야 할 것인지의 여부를 각 고을에 물었더니, 아주 심한 고을 이외의 다음가는 고을이라 하더라도 약간의 환곡(還穀)으로는 결코 구제해 살리기가 어려워 굶주린 자만 뽑아서 양식을 주어야 할 형세인데, 거개가 밀가루 없는 국수를 쑤어야 할 탄식이 있습니다. 올봄에 막 큰 진휼을 겪어서 영읍(營邑)이 모두 바닥이 났는데 전일 획득한 곡식은 5천 석에 불과하니, 앞으로의 허다한 굶주린 사람을 비록 임시 방편으로 구제하고자 하더라도 할 수가 없어 오직 앉아서 죽어가는 것을 보고 있어야 할 뿐이니 진청을 설치하는 뜻이 어디에 있겠습니까? 구환곡(舊還穀)을 받아 들이는 일에 이르러서는 비록 조금 풍년이 든 해라 하더라도 오히려 바치지 못할까 염려하는데 하물며 이제 새 환곡도 이미 모조리 받아 들이지 못하겠으니, 묵은 포흠(逋欠)을 어떻게 논하겠습니까? 아! 번얼(藩臬)263) 이 조정에 대하여 본디 가부간에 서로 구제해야 할 도가 있는데, 신의 경우는 말마다 조정에서 의심해 막고, 일마다 조정에서 거절당하며 번신(藩臣)으로 대우하지 않으니, 신이 마땅히 떠나야 함을 이에서 결정했습니다. 그러나 중언 부언(重言復言)하기를 그치지 않은 것은 참으로 백성들의 생사가 아침 저녁에 달려 있어 감히 정적(情迹)이 불안하다고 하여 수수 방관(袖手傍觀)만 할 수 없어서입니다. 삼가 바라건대, 대조(大朝)에 아뢰어 재결(災結)과 진곡(賑穀)을 후하게 조치해 주고 구환(舊還)하라는 하령(下令) 역시 거두소서."
하니, 왕세자가 답하기를,
"묘당(廟堂)으로 하여금 품처하게 하라."
하였다.

-----

○戊辰/黃海道觀察使鄭亨復上書言:
本道極備之災、大無之慘, 前旣備陳, 不敢更煩, 而試以卽今各邑災結言之。 最初所報, 殆近二萬, 而再三點退, 削之又削, 雖空殼之半刈, 漂粟之全失, 只觀鎌痕, 竝令還實, 而今其災摠, 猶爲一萬餘結, 以臣營所得五千之災, 萬無充給之道。 今若勒削其六千餘結, 則其將責稅於沙石之場, 鞭扑而督之, 遂竝其隣族而侵之, 誠是不忍之政, 畢竟怨讟將歸何地? 且以設賑與否, 問於各邑, 則尤甚邑外, 雖之次邑, 只以若干還穀, 決難救活, 勢將抄饑給糧, 而擧皆有無麪不托之歎矣。 今春纔經大賑, 營邑俱匱, 而前日劃得之穀, 不過五千石, 來頭許多饑口, 雖欲方便接濟, 有不可得, 惟有坐視其死而已, 烏在其設賑之意哉? 至若舊還徵捧, 雖在稍豐之年, 尙患不納, 矧今新糴旣難盡收, 則舊逋尤何可論? 噫! 藩臬之於廟堂, 自有可否相濟之道, 而若臣則言言疑阻於廟堂, 事事扞格於廟堂, 不以藩臣見處, 臣之宜去, 於是決矣。 而重言複言猶不知止者, 誠以民命之死生, 迫在朝暮, 不敢以情跡之臲卼, 袖手傍觀。 伏乞上稟大朝, 災結、賑穀優厚加劃, 舊還之令, 亦卽收還。
王世子答曰: "令廟堂稟處。"

=====

영조실록 72권, 영조 26년 11월 30일 기사 1번째기사 1750년 청 건륭(乾隆) 15년
왕세자가 대신과 비국 당상을 인접하여, 여역·우역 등의 일을 듣다


왕세자가 대신과 비국 당상을 인접하였다. 부교리 김치인(金致仁)이 말하기를,
"금년의 여역(癘疫)에 죽은 자가 무수히 많아 추동(秋冬) 이래로 날마다 매장 하기를 일삼아 이때문에 추수(秋收) 역시 때에 미치지 못하고 있습니다. 또 우역(牛疫)이 연달아 3년 동안 치성(熾盛)해서 가을갈이를 하면서 소 대신 사람이 갈고 있다 하니, 참으로 불쌍합니다. 지금의 제일 급선무는 바로 백성을 돌보는 정사입니다."
하니, 왕세자가 옳게 여겼다.

-----

○己巳/王世子引接大臣、備堂。 副校理金致仁曰: "今年癘疫死者無數, 秋冬以來, 日事埋葬, 以此之故, 秋收亦未及時。 且牛疫連三年熾盛, 秋耕間有以人代牛云, 誠可憫憐。 方今第一急務, 乃恤民之政也。" 王世子可之。

=====

