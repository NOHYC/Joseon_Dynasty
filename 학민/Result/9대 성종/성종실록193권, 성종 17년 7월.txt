성종실록 193권, 성종 17년 7월 3일 병오 1번째기사 1486년 명 성화(成化) 22년
천추절이었으나 망궁례를 멈추다


천추절(千秋節)499) 이었으나, 망궁례(望宮禮)를 멈추었다.

-----

○丙午/千秋節, 停望宮禮。

=====

성종실록 193권, 성종 17년 7월 3일 병오 2번째기사 1486년 명 성화(成化) 22년
경준·김순보·이평·조숙기·김호·이병정에게 관직을 제수하다


경준(慶俊)을 통정 대부(通政大夫) 장례원 판결사(掌隷院判決事)로, 김순보(金舜輔)를 통정 대부 충주 목사(忠州牧使)로, 이평(李枰)을 통정 대부 강릉 대도호부사(江陵大都護府使)로, 조숙기(曺淑沂)를 통정 대부 의주 목사(義州牧使)로, 김호(金浩)를 통선랑(通善郞) 사간원 헌납(司諫院獻納)으로, 이병정(李秉正)을 가선 대부(嘉善大夫) 첨지중추부사(僉知中樞府事)로 삼았다.

-----

○以慶俊通政掌隷院判決事, 金舜輔通政忠州牧使, 李枰通政江陵大都護府使, 曺淑沂通政義州牧使, 金浩通善司諫院獻納, 李秉正嘉善僉知中樞府事。

=====

성종실록 193권, 성종 17년 7월 4일 정미 1번째기사 1486년 명 성화(成化) 22년
장령 봉원효가 이인석을 경상도 점마 별감으로 차출하지 말 것을 아뢰다


사헌부 장령(司憲府掌令) 봉원효(奉元孝)가 와서 아뢰기를,
"이제 이인석(李引錫)을 경상도(慶尙道) 점마 별감(點馬別監)500) 으로 삼았으나, 점마(點馬)는 중요한 직임이므로 조관(朝官)을 가려서 보내야 마땅하니, 이인석을 시킬 수 없습니다."
하니, 전교(傳敎)하기를,
"이인석은 이 직임을 감당할 수 있으므로 제수(除授)하였다."
하였다.

-----

○丁未/司憲府掌令奉元孝來啓曰: "今以李引錫爲慶尙道點馬別監。 點馬重任, 當擇朝官而遣之, 引錫不可使也。" 傳曰: "引錫可以當此任故授之。"

=====

성종실록 193권, 성종 17년 7월 5일 무신 1번째기사 1486년 명 성화(成化) 22년
종묘와 영녕전의 추향에 쓸 향축을 친히 전하다


종묘(宗廟)와 영녕전(永寧殿)의 추향(秋享)에 쓸 향축(香祝)501) 을 친히 전하였다.

-----

○戊申/親傳宗廟、永寧殿秋享香祝。

=====

성종실록 193권, 성종 17년 7월 5일 무신 2번째기사 1486년 명 성화(成化) 22년
장령 봉원효가 이인석을 점마로 차출하지 말 것을 아뢰다


사헌부 장령(司憲府掌令) 봉원효(奉元孝)가 와서 아뢰기를,
"이인석은 점마(點馬)로 차출하여 보내지 말아야 합니다."
하였으나, 들어주지 않았다.

-----

○司憲府掌令奉元孝來啓李引錫不當差遣點馬, 不聽。

=====

성종실록 193권, 성종 17년 7월 5일 무신 3번째기사 1486년 명 성화(成化) 22년
영광 군수 기찬이 병든 어머니 때문에 상소하여 사직을 청하다


영광 군수(靈光郡守) 기찬(奇禶)이 병든 어머니 때문에 차마 멀리 떠날 수 없으므로 상소(上疏)하여 사직(辭職)하니, 전교하기를,
"그대에게는 아우 3인이 있으므로 넉넉히 어미를 봉양할 수 있으니, 사퇴하지 말고 가라."
하였다.

-----

○靈光郡守奇禶以病母不忍遠離, 上疏辭職。 傳曰: "爾有弟三人, 足以養母也。 其勿辭而往。"

=====

성종실록 193권, 성종 17년 7월 6일 기유 1번째기사 1486년 명 성화(成化) 22년
정언 성희증이 이인석을 점마로 차출하지 말 것을 아뢰다


사간원 정언(司諫院正言) 성희증(成希曾)이 와서 아뢰기를,
"점마(點馬)는 중요한 임무이므로 사복시 제조(司僕寺提調)가 병조(兵曹)와 함께 의논하여 차출(差出)하는 것인데, 이인석(李引錫)은 특명(特命)에서 나왔습니다. 우리 나라는 상하의 분별이 엄하여, 서얼(庶孽)은 사족(士族)과 겨루지 못합니다. 무릇 점마가 되는 자는 다 사류(士類)인데, 이인석은 서얼입니다. 그런데 차출하여 보내도 괜찮겠습니까? 또 수령(守令)은 당상관(堂上官)일지라도 사신(使臣)에게는 반드시 몸소 마중하고 배웅하여야 하는데, 이인석은 태연히 그것을 받을 수 없으니, 갈도록 하소서."
하니, 전교하기를,
"전례를 상고하여 조처하도록 하라."
하였다.

-----

○己酉/司諫院正言成希曾來啓曰: "點馬重任, 司僕提調與兵曹同議差之, 李引錫出於特命。 我國嚴上下之分, 庶孽不得與士族抗。 凡爲點馬者皆士類, 引錫庶孽也, 而差遣之可乎? 且守令雖堂上官, 於使臣必親迎送, 引錫不可偃然受之, 請遞之。" 傳曰: "當考前例處之。"

=====

성종실록 193권, 성종 17년 7월 8일 신해 1번째기사 1486년 명 성화(成化) 22년
정언 성희증이 동래 현령 장일신 등을 개차하기를 청하다


사간원 정언(司諫院正言) 성희증(成希曾)이 와서 아뢰기를,
"동래(東萊)는 큰 고을인데, 장일신(張日新)은 이력이 매우 적고 또 재간도 없이 이제 현령(縣令)에 차임(差任)되었으니, 청컨대 갈도록 하소서. 또 이인석(李引錫)의 점마(點馬)도 빨리 갈아야 하겠습니다."
하니, 전교하기를,
"이인석은 갈아야 하겠으나, 장일신은 갈 수 없다."
하였다.

-----

○辛亥/司諫院正言成希曾來啓曰: "東萊大邑, 張日新履歷甚淺, 又無才幹, 今差縣令, 請遞之。 且李引錫點馬, 宜速遞也。" 傳曰: "引錫當遞之, 日新不可遞也。"

=====

성종실록 193권, 성종 17년 7월 10일 계축 1번째기사 1486년 명 성화(成化) 22년
국기일이다


국기일(國忌日)이었다.

-----

○癸丑/國忌。

=====

성종실록 193권, 성종 17년 7월 11일 갑인 1번째기사 1486년 명 성화(成化) 22년
평안도 관찰사 성현 등이 무신을 보내어 강도를 잡아달라고 치계하다


평안도 관찰사(平安道觀察使) 성현(成俔)·황해도 관찰사(黃海道觀察使) 임수창(林壽昌)이 치계(馳啓)하기를,
"강도 10여 인이 서로 불러 모아 진을 치고 있다가 편리한 기회를 타서 몰래 일어나므로 해를 끼치는 것이 적지 않으니 무신을 보내어 잡도록 명하소서."
하니, 전교하기를,
"이양생(李陽生)·신석강(辛錫康)이 각각 부장(部將) 2인을 거느리고 가라."
하였다.

-----

○甲寅/平安道觀察使成俔、黃海道觀察使林壽昌馳啓: "强盜十餘人嘯聚作屯, 乘便竊發, 爲害不貲。 請命遣武臣而捕之。" 傳曰: "李陽生、辛錫康各率部將二人以往。"

=====

성종실록 193권, 성종 17년 7월 12일 을묘 1번째기사 1486년 명 성화(成化) 22년
홍문관 직제학 김흔이 성개가 쓴 위징의 십점소 족자를 바치면서 차자를 올리다


홍문관 직제학(弘文館直提學) 김흔(金訢)이, 성개(成槪)가 쓴 위징(魏徵)의 십점소(十漸疏)502) 족자(簇子)를 바치고, 이어서 차자(箚子)를 올리기를,
"신의 아비 김우신(金友臣)이 신을 불러서 말하기를, ‘내가 젊어서 외왕부(外王父) 성개의 집에서 컸는데, 성개는 글씨를 잘 쓰기로 한때에 이름나서 병장(屛障)·비갈(碑碣)이 모두 그 손에서 나왔고, 글씨체가 해정(楷正)한 것이 자못 유공권(柳公權)이 끼친 서법(書法)을 터득하였다. 내가 간직한 위 정공(魏鄭公)503) 이 태종(太宗)에게 올린 소(疏)를 쓴 한 축(軸)은 그 필적인데, 보배롭게 여겨 간수한 지 오래다. 네가 재주 없는 사람으로서 성명(聖明)을 만나 경연(經筵)을 모실 수 있게 되어 벼슬이 논사(論思)504) 에 있으므로, 네가 스승으로 삼아야 할 사람은 정공만한 이가 없다. 이제 이것을 너에게 주니, 너는 조심하여 어진이와 같게 되기를 생각하고 그 뜻을 받들어 아름다운 말과 곧은 논의를 아침 저녁으로 아뢰어야 한다. 그러고서야 내 외왕부가 정하게 베껴 쓴 뜻에 위배됨이 없을 것이다.’ 하였는데, 신이 공손히 받아 물러나 여러 번 되풀이 읽은 날이 많았습니다.
신이 가만히 생각하건대, 위징은 삼대(三代)505) 의 유풍(遺風)이 있는 곧은 이로서 그 논주(論奏)한 것이 다 세상을 다스리는 말이고 임금을 바루는 도리였습니다. 태종이 그렇게 훌륭한 태종이 될 수 있었던 것은 그 말을 받아들여 썼기 때문이며, 태종이 그 정도의 태종으로 그친 것도 그 말을 다 받아들여 쓰지 못하였기 때문이니, 요동(遼東)을 친 거사를 보면 알 수 있습니다. 삼대 이후로 간언(諫言)을 받아들인 임금을 일컫자면 반드시 태종을 으뜸으로 삼는데도 그 정도에 그쳤으니, 매우 한탄스럽습니다. 대저 사람에게는 존망(存亡)이 있으나 도리에는 고금(古今)이 없는 것이니, 후세에서 다스려지기를 바라는 임금 중에 그 말을 쓰고 그 도리를 행하는 이가 있기만 하다면 예전의 정치를 회복할 수 있을 것인데, 어찌하여 그러한 사람이 없으리라고 걱정하겠습니까마는, 적적하게 천 년 동안 듣지 못하였습니다. 이는 어찌 하늘이 다스려지기를 바라지 않아서이겠습니까? 아니면 기다리는 것이 있어서 그런 것이겠습니까?
삼가 생각하건대 주상 전하(主上殿下)께서는 목마르듯이 직언(直言)을 구하고 물흐르듯이 간언을 따르는 아름다움이 태종보다 훨씬 나으신데, 어리석은 신은 노둔함을 채찍질하여 위징의 만분의 일이라도 바라고자 하나, 재주는 한정이 있는데 도(道)는 끝이 없으며, 마음은 말하고자 하나 입이 미치지 못하니, 스스로 격앙될 뿐이고 할 바를 모릅니다. 신이 가만히 생각하건대, 전(傳)506) 에 이르기를, ‘남이 기능을 가진 것을 자기가 가진 듯이 여기고, 남의 언성(彦聖)을 그 마음에 좋아하되, 자기 입으로부터 나온 것보다 더 좋아한다.’ 하였으니, 참으로 그 말이 쓰이고 그 도가 행하여지게 하여 우리 임금을 삼대의 융성한 데에 올릴 수 있다면 내가 할 수 있는 일이 끝날 것인데, 어찌하여 반드시 자기 입에서 나온 것을 뽐내야 하겠습니까? 이것이 위상(魏相)이 조목으로 아뢰고 가의(賈誼)·동중서(董仲舒)가 말한 뜻입니다.
엎드려 바라건대 전하께서는 위징의 이 소를 좌우(左右)에 걸어 두고 되풀이하며 보고 살피되 늘 위징의 낯을 보고 위징의 말을 듣는 듯이 하시어, 숭고하고 충만한 지위에 계시되 지족(止足)507) 하고 겸손하는 도리를 생각하시며, 일욕(逸欲)508) 을 절제하고 연안(宴安)509) 을 경계하며 가리우는 자를 막고 참소하는 간사한 자를 내치소서. 그리하여 벌주고 상주는 것이 공정하되 조금이라도 기쁨과 노여움 때문에 흔들리지 않고, 어진 사람과 재능 있는 사람이 쓰이되 조금이라도 사사로이 가까운 자가 끼어들지 않게 되면, 위징이 죽었더라도 아직 죽은 것이 아닐 것입니다. 신이 우매하기는 하나, 성조(聖朝)의 정치가 정관(貞觀)510) 을 초월하여 삼오(三五)511) 의 수준에 오르는 것을 힘 안들이고 볼 수 있으니, 어찌 행복하지 않겠습니까? 그 위징의 소 한 축을 삼가 차자(箚子)와 함께 올립니다."
하니, 어서(御書)로 답하기를,
"올린 차자와 위징의 소 한 축을 살펴보고 매우 가상하게 여기거니와, 위징의 이 말은 참으로 만세의 귀감[蓍龜]이다. 너의 아비는 너에게 위징으로 자부하라고 권하고 너는 또 나에게 당(唐)·우(虞)512) 와 같은 정치를 권하였으니, 아비는 그 아들을 사랑하고 신하는 임금을 사랑한다 하겠다. 내가 착하지는 못하나, 어찌 감히 잊겠는가? 너의 정성을 가상하게 여겨 상주어서 표창한다. 늘 좌우에 두고 스스로 경계하겠거니와, 글씨가 해정하다는 것은 취할 것이 없다."
하고, 백사 철릭[白紗帖裏]과 흑사피화(黑斜皮靴)를 내렸다.

-----

○乙卯/弘文館直提學金訢進成槪所書魏徵 《十漸疏》簇。 仍上箚曰:
臣父友臣召臣謂曰: "吾少鞠于外王父成槪家, 槪以善書名于一時, 屛障碑碣盡出其手, 字體楷正, 頗得柳公權遺法。 吾所蓄魏鄭公上太宗疏一軸, 乃其手蹟也。 吾寶而藏之久矣。 汝以不才遭遇聖明, 獲侍經幄, 職在論思,汝所當師者, 莫鄭公若也。 今以付汝, 汝當惕然思齊, 動必循蹈, 嘉言讜論, 朝陳暮獻, 然後庶無負於吾外王父繕寫之意矣。" 臣祗受以退, 三復者有日。 臣竊惟魏徵, 三代之遺直, 其所論奏, 皆經世之言、格君之道也。 太宗之所以爲太宗者, 以用其言也; 而太宗之所以止於太宗者, 亦由不能盡用其言也, 觀於征遼之擧, 可知也。 三代以降, 稱納諫之主, 必以太宗爲首, 而又止於如此, 深可歎也! 夫人有存亡, 而道無古今, 後世欲治之主, 儻有能用其言而行其道, 則庶可復古之治矣, 何患乎無其人也? 寂寂千載, 莫之聞焉, 豈天不欲治耶? 將有待而然耶? 恭惟主上殿下求言如渴, 從諫如流之美, 遠邁太宗。 而臣之愚惷, 雖欲策勵駑鈍, 以期魏徵之萬一, 然才有限而道無窮, 心欲言而口不逮, 徒自激(昴)〔昻〕 , 莫知所爲。 臣竊念, 傳曰: "人之有技, 若己有之; 人之彦聖, 其心好之, 不啻若自其口出。" 誠能使其言用、其道行, 而擧吾君於三代之隆, 則吾之能事畢矣, 何必矜自己口出哉? 此魏相條奏、賈ㆍ董所言之義也。 伏願殿下揭徴此疏, 置諸左右, 反覆觀省, 常若見徴之面、聞徴之言。 而處崇高滿盈之位, 思止足謙損之道, 節逸欲而戒宴安, 防壅蔽而黜讒邪, 以至刑賞公而毋或以喜怒撓之, 賢能用而毋或以私昵間之, 則徴雖亡而未嘗亡也。 臣雖愚昧, 可以坐見聖朝之治, 超貞觀而躋三五矣, 豈不幸哉? 其魏徵疏一軸, 謹隨箚上進。
御書以答曰:
省所上箚與魏徵疏一軸, 深用嘉焉。 徵之此言, 實萬世之蓍龜也。 爾父勸汝以魏徵自許, 爾又勸予以唐、虞同治, 可謂父愛其子, 臣(受)〔愛〕 其君者也。 予雖不淑, 其敢忘之? 嘉爾之誠, 賞以褒之, 常置左右以自警焉。 書之楷正, 固無所取。
賜白紗帖裏及黑斜皮靴。

=====

성종실록 193권, 성종 17년 7월 14일 정사 1번째기사 1486년 명 성화(成化) 22년
병조에서 영안도의 야인 마모다치 등에 대한 대책을 아뢰다


병조(兵曹)에서 영안도 초무 경차관(永安道招撫敬差官) 김제신(金悌臣)의 계본(啓本)에 의거하여 아뢰기를,
"마모다치(馬毛多赤) 등은 포주(蒲州)로 옮겨 살고 빈집만이 있는데, 추수가 끝나기를 기다려 예전에 살던 곳으로 돌아옵니다. 동상시(童尙時)는 사양개(沙陽介)를 죽인 뒤로 댓가를 치를 돈이 없어서 그 일족(一族)과 화해하지 못하였는데, 이제 관가에서 댓가를 치를 돈을 주면 아마도 저들이 한없이 청구할 것이니, 우선 스스로 장만하게 하여 화해하도록 권하는 것이 좋겠습니다. 문가을거(文加乙巨) 등은 본디 고령(高嶺) 성밑에 살았는데, 그 땅은 좁고 성안에 살게 하기도 어려우므로, 장성(長城)에 붙여서 반월성(半月城)을 쌓고 들어가 살면서 지키고자 하나, 조종(祖宗) 때의 옛일이 아니므로 들어줄 수 없겠습니다. 마천리(馬千里) 등은 강건너에서 땅을 파고 목책(木柵)을 설치하고서 살고자 하나, 그 일이 편한지를 멀리서 헤아리기 어려우므로, 절도사(節度使)로 하여금 상의하여 아뢰게 하소서. 김창거(金昌巨) 등은 성안에 흙집을 짓고 살고자 하나, 만약에 그 바라는 대로 들어오는 것을 허가한다면 장차 무리를 끌고 들어와 살 것인데, 세월이 오래되면 몰아내려 하더라도 반드시 원한을 일으킬 것이므로, 김제신으로 하여금 ‘네가 성밑에 산 것은 그 유래가 오래 되었는데 하루아침에 성안에 붙여 살도록 허가하면, 올적합(兀狄哈)들이 반드시 우리 나라에서 너희들을 감싼다고 생각하여 분을 품고 말썽을 꾸며 우리에게 해독을 끼칠 것이니, 너는 아직 예전대로 장성에 의거하여 극성(棘城)을 만드는 것이 옳다.’고 말하여, 이렇게 타이르게 하소서. 또 회령(會寧)·고령의 관리들이 올적합이 알타리(斡朶里)에 와서 침범할 때에 전혀 구원하지 않아서 50가구가 떠나게 만든 죄상을 김제신으로 하여금 추국(推鞫)하게 하소서."
하니, 대신(大臣)에게 명하여 의논하게 하였다. 정창손(鄭昌孫)·한명회(韓明澮)·심회(沈澮)·윤필상(尹弼商)·홍응(洪應)·이극배(李克培)·윤호(尹壕)가 의논하기를,
"병조에서 아뢴 대로 하소서."
하니, 그대로 따랐다.

-----

○丁巳/兵曹據永安道招撫敬差官金悌臣啓本啓: "馬毛多赤等移寓蒲州, 只有空家, 待秋(獲)〔穫〕 還于故居。 童尙時則殺沙陽介後無價錢, 不得與其一族和解。 今若官給價錢, 恐彼請乞無厭, 姑使自備, 勸之和解可也。 文加乙巨等本居高嶺城底, 其地狹隘, 難以城居, 欲附長城築半月城入處以守。 然非祖宗朝故事,不可聽也。 馬千里等欲於越邊掘地設柵以居, 然其事便否, 遙度爲難, 令節度使商議以啓。 金昌巨等欲於城內設土宇以居, 若從其願許入, 則將引類入居, 遷延歲月, 雖欲驅出, 必生怨恨。 令金悌臣語之曰: ‘汝居城底, 其來已久, 一朝許接城內, 則兀狄哈等必謂我國庇護汝等, 含憤結釁, 致毒於我矣。 汝姑依前, 據長城造棘城可也。’ 如是開諭。 且會寧、高嶺官吏等, 當兀狄哈來侵斡朶里時, 全不救援, 致令五十家流移罪狀, 請令金悌臣推鞫。" 命大臣議之。 鄭昌孫、韓明澮、沈澮、尹弼商、洪應、李克培、尹壕議: "依兵曹所啓。" 從之。

=====

성종실록 193권, 성종 17년 7월 14일 정사 2번째기사 1486년 명 성화(成化) 22년
예조에서 장리 아들의 과거 응시 여부를 아뢰다


예조(禮曹)에서 아뢰기를,
"지난해에 가뭄으로 인하여 너그러운 법을 시행하여 장리(贓吏)513) 의 아들에게 벼슬을 터 주라고 특별히 명하셨습니다. 과거(科擧)에 있어서도 응시하도록 해야 하는 것인지 모르겠습니다."
하니, 전교(傳敎)하기를,
"이미 벼슬길을 터 주었으니, 응시도 아울러 허가하라."
하였다.

-----

○禮曹啓曰: "前年因旱行寬典, 贓吏子特命許通仕路, 不知於科擧亦許赴耶?" 傳曰: "旣已許通, 竝許赴試。"

=====

성종실록 193권, 성종 17년 7월 14일 정사 3번째기사 1486년 명 성화(成化) 22년
성절사 한한이 사사로이 바치는 물건을 가져가는지의 여부를 아뢰다


서원군(西原君) 한한(韓僴)이 와서 아뢰기를,
"신이 이제 성절사(聖節使)로 북경(北京)에 가게 되었습니다. 전에는 성절사가 반드시 사사로이 바치는 물건을 가져갔는데, 이번에는 어떻게 합니까?"
하니, 승정원(承政院)에서 아뢰기를,
"사사로이 바치는 것은 오로지 한씨(韓氏)514) 를 위한 것이었는데, 이제 한씨가 이미 죽었고, 전에도 사사로이 바치는 물건을 바치지 않았으니, 그만두게 하소서."
하므로, 대신에게 명하여 의논하게 하였다. 정창손(鄭昌孫)·한명회(韓明澮)·윤필상(尹弼商)·홍응(洪應)·노사신(盧思愼)·윤호(尹壕)가 의논하기를,
"한씨가 이미 죽었으니, 사사로이 바치는 물건은 가져갈 것 없겠습니다."
하고, 이극배(李克培)가 의논하기를,
"이제 한씨가 이미 죽었고, 지난해 성절사 한찬(韓儹)이 사사로이 바칠 것을 가지고 갔으나 바치지 못하고 돌아왔으니, 이제 한한이 갈 때에 가져간들 무엇에 쓰겠습니까? 한씨의 족친을 들여보내는 것은 성지(聖旨)가 있었다고는 하나, 전에는 정동(鄭同)에게서 나왔고, 이제는 또 곡청(谷淸)515) 의 입에서 나온 것입니다. 다른 재상(宰相)을 차출하여 보내더라도 반드시 뒤에 해로울 것이 없을 것이니, 한한을 보내지 말게 하소서."
하니, 전교하기를,
"사사로이 바치지 말라."
하였다.

-----

○西原君 韓僴來啓曰: "臣今以聖節使將如京。 前此, 聖節使必齎私獻物, 今則何以爲之?" 承政院啓曰: "私獻專爲韓氏也。 今韓氏已沒, 前者亦不進私獻之物, 請停之。" 命大臣議之。 鄭昌孫、韓明澮、尹弼商、洪應、盧思愼、尹壕議: "韓氏已逝, 私獻之物不須齎去也。" 李克培議: "今韓氏已沒, 去年聖節使韓儧齎私獻而去, 不得進納而還。 今韓僴之行, 齎去何用? 韓氏族親入送, 雖曰有聖旨, 前則出於鄭同, 今又出於谷淸之口, 雖差送他宰相, 必無後害。 請勿送韓僴。" 傳曰: "其勿私獻。"

=====

성종실록 193권, 성종 17년 7월 15일 무오 1번째기사 1486년 명 성화(成化) 22년
아성군 어세공의 졸기


아성군(牙城君) 어세공(魚世恭)이 졸(卒)하였는데, 철조(輟朝)·조제(弔祭)·예장(禮葬)을 예(例)대로 하였다. 어세공의 자(字)는 자경(子敬)이고, 함종(咸從)이 본관(本貫)이며, 판중추부사(判中樞府事) 어효첨(魚孝瞻)의 아들이다. 경태(景泰) 계유년516) 에 생원 진사시(生員進士試)에 합격하고 병자년517) 에 문과(文科)에 급제하여, 뽑혀서 승문원 정자(承文院正字)에 보임(補任)되고 옮겨서 박사(博士)까지 되었다. 천순(天順) 경진년518) 에 한성부 참군(漢城府參軍)에 제배(除拜)되고 공조 좌랑(工曹佐郞)·병조 정랑(兵曹正郞)·성균관 사예(成均館司藝)를 지냈다. 성화(成化) 병술년519) 에 초탁(超擢)되어 승정원 동부승지(承政院同副承旨)에 제배되고 옮겨서 좌승지(左承旨)까지 되었다. 정해년520) 에 이시애(李施愛)가 반역하여 관찰사(觀察使)·절도사(節度使)가 다 살해당하자 세조(世祖)가 초탁하여 가정 대부(嘉靖大夫) 함길도 관찰사(咸吉道觀察使)에 올리고, 적(賊)이 평정된 후 함길도를 남·북 두 도로 나누었는데 어세공을 북도 관찰사로 삼고 정충 출기 적개 공신(精忠出氣敵愾功臣)의 호(號)를 내리고 자헌 대부(資憲大夫)로 올리고 아성군(牙城君)에 봉(封)하였다. 경인년521) 에 경기 관찰사(京畿觀察使)에 제배되었다가 신묘년522) 에 갈려서 아성군(牙城君)이 되고 임진년523) 에 지중추부사(知中樞府事)에 올랐다. 정유년524) 에 한성부 판윤(漢城府判尹)에 제배되고 호조(戶曹)·병조(兵曹)·형조(刑曹)·공조(工曹)의 판서(判書)와 의정부 우참찬(議政府右參贊)을 지냈다. 이때에 이르러 졸하였는데, 나이는 55세이다. 시호(諡號)는 양숙(襄肅)인데, 일에 말미암아 공이 있는 것이 양(襄)이고 마음을 지켜 결단하는 것이 숙(肅)이다.

사신(史臣)이 논평하기를, "어세공은 영민(英敏)하여 복잡한 일을 잘 처리하였고, 무격(巫覡)·부도(浮屠)·지리(地理)의 구기(拘忌)에 대해서는 일체 거론하지 않았으며, 늘 어버이를 기쁘게 하는 것을 일삼았으므로 남들이 그 효성에 감탄하였다. 다만 심정원(沈貞源)이 버린 아내에게 재산이 매우 많았는데, 이를 후처(後妻)로 삼았으므로 남들이 비루하게 여겨 비웃었다." 하였다.

-----

○戊(子)〔午〕 /牙城君 魚世恭卒。 輟朝、弔、祭、禮葬如例。世恭字子敬, 咸從人, 判中樞府事孝瞻之子也。 景泰癸酉中生員進士, 丙子中文科, 選補承文院正字, 轉至博士。 天順庚辰拜漢城參軍, 歷工曹佐郞、兵曹正郞、成均司藝。 成化丙戌擢拜承政院同副承旨, 轉至左承旨。 丁亥李施愛叛, 觀察使、節度使皆遇害, 世祖擢陞嘉靖咸吉道觀察使。 賊平, 分咸吉爲南北二道, 以世恭爲北道觀察使, 賜精忠出氣敵愾功臣號, 陞資憲, 封牙城君。 庚寅拜京畿觀察使, 辛卯遞爲牙城君。 壬辰陞知中樞府事, 丁酉拜漢城判尹, 歷戶ㆍ兵ㆍ刑ㆍ工曹判書, 議政府右參贊。 至是卒, 年五十五。 諡襄肅: 因事有功 ‘襄’, 執心決斷 ‘肅’,

【史臣曰: "世恭英敏, 善治煩劇。 巫覡、浮屠、地理拘忌, 絶於言議, 常以悅親爲事, 人歎其孝。 但以沈貞源棄妻財産甚饒, 娶爲後妻, 人鄙笑之。"】

=====

성종실록 193권, 성종 17년 7월 16일 기미 1번째기사 1486년 명 성화(成化) 22년
정언 성희증이 장리죄를 범한 신정의 아들에게 응시를 허락하지 말도록 아뢰다


사간원 정언(司諫院正言) 성희증(成希曾)이 와서 아뢰기를,
"장리(贓吏)의 자손에게 응시하도록 하라고 명하셨으나, 이것은 매우 옳지 않습니다. 또 신정(申瀞)은 죄를 범하여 사형당하였는데, 그 아들도 응시할 수 있으니, 더욱이 편하지 못합니다."
하니, 전교(傳敎)하기를,
"내가 대신(大臣)에게 의논하여 처리하겠다."
하였다. 정창손(鄭昌孫)·한명회(韓明澮)·홍응(洪應)이 의논하기를,
"장리가 범한 것에는 경하고 중한 것이 있는데, 장죄(贓罪)가 중한 자는 사유(赦宥)를 겪었더라도 용서할 수 없으나, 정상이 애매한 자라면 그 자손은 터 주는 것이 마땅하겠습니다."
하고, 윤필상(尹弼商)·이극배(李克培)가 의논하기를,
"전일에 가뭄 때문에 장죄(贓罪)의 경하고 중한 것을 의논하여, 정상이 경하고 애매한 자는 이미 자손을 터 주었으니, 이제 신용을 잃을 수 없습니다. 또 율문(律文)에 의거하면 장리의 죄는 자신에게서 그치고 그 후사(後嗣)에게 미치지 않으니, 터 준들 무슨 방해될 것이 있겠습니까? 다만 신정(申瀞)의 아들은 터 주기 어려울 듯합니다."
하고, 노사신(盧思愼)이 의논하기를,
"전에 성상께서 가뭄을 염려하실 때 억울한 일이 있을세라 걱정하여 특별히 장리(贓吏) 등의 자손을 터 주셨으니, 임금의 말은 한 번 나오면 도로 거둘 수 없는 것입니다."
하고 윤호(尹壕)가 의논하기를,
"장리의 아들에게는, 벼슬길은 혹 터 줄 수 있겠으나, 과거(科擧)에 나아가는 것이라면 안되겠습니다."
하니, 승정원(承政院)에 전교하기를,
"대신의 의논이 이러하니, 간관(諫官)에게 말하라."
하였다.

-----

○己未/司諫院正言成希曾來啓曰: "贓吏子孫命許赴試, 此甚不可。 且申瀞犯罪誅死, 其子亦得赴試, 尤未便。" 傳曰: "予當議于大臣而處之。" 鄭昌孫、韓明澮、洪應議: "贓吏所犯有輕重, 贓重者雖經赦不可宥, 若情涉曖昧者, 其子孫宜許通。" 尹弼商、李克培議: "前日因旱議贓罪輕重, 情輕而曖昧者, 旣許通子孫, 今不可失信也。 且據律文, 贓吏罪止其身, 不及其嗣, 雖許通有何妨焉? 但申瀞之子則似難許通。" 盧思愼議: "前者, 上軫慮旱暵, 恐有冤抑, 特許通贓吏等子孫。 王言一出, 不可反汗。" 尹壕議: "贓吏之子, 仕路則或可許通, 若赴擧則不可。" 傳于承政院曰: "大臣之議如此, 其語諫官。"

=====

성종실록 193권, 성종 17년 7월 17일 경신 1번째기사 1486년 명 성화(成化) 22년
한한이 태감 곡청에게 전에 바친 물건의 반을 바칠 것을 아뢰다


한한(韓僴)이 와서 아뢰기를,
"이제 한씨(韓氏)가 이미 죽었고 정동(鄭同)도 죽었으니, 사사로이 바치는 물건은 진실로 쓸 데가 없습니다. 그러나 전에 한치형(韓致亨)·한찬(韓儹)이 갔을 때, 태감(太監) 곡청(谷淸)이 사사로이 바치는 것을 바치라고 독촉하므로 한치형 등이 어쩔 수 없이 바쳤는데, 이제 신이 갈 때에 곡청이 또 바치기를 독촉한다면 응할 길이 없으니, 전에 바친 수를 반으로 줄여서 가져가게 하소서."
하니 임금이 말하기를,
"우선 가져가서 그 형세를 보는 것이 좋겠다."
하였다.

-----

○庚申/韓僴來啓曰: "今韓氏旣沒, 鄭同亦死, 私獻之物, 固無所用矣。 然前者韓致亨、韓儧之行, 太監谷淸督進私獻, 致亨等不得已進之。 今臣之行, 淸若又督進, 則將無以應之, 請以前獻之數減半齎去。" 上曰: "姑齎去, 以觀其勢可也。"

=====

성종실록 193권, 성종 17년 7월 18일 신유 1번째기사 1486년 명 성화(成化) 22년
장령 봉원효 등이 차자를 올려 장리죄를 범한 신정의 아들에게 응시를 허락하지 말라고 청하다


사헌부 장령(司憲府掌令) 봉원효(奉元孝) 등이 차자(箚子)를 올려 아뢰기를,
"신(臣)들이 삼가 상고하건대, 《대전(大典)》 제과(諸科)의 조문에 ‘장리(贓吏)의 아들과 재가(再嫁)하거나 행실을 잃은 부녀(婦女)의 아들 및 손자는 문과(文科)·무과(武科)와 생원시(生員試)·진사시(進士試)에 나아가는 것을 허락하지 말라.’ 하였습니다. 《대전》은 만세에 없어지지 않을 법인데, 김맹규(金孟規)·유자문(柳子文)·홍강(洪剛)·김계종(金繼宗)·조성벽(趙成璧)·하민(河泯)·이종산(李宗山)·조형손(曺亨孫)·이달손(李達孫)·조숙연(曹淑淵)은 죄를 범하여 이름이 장안(贓案)525) 에 있어도, 《대전》의 법을 쓰지 않고 자손(子孫)이 현직(顯職)에 통할 길을 터 준다면, 악한 짓을 한 자가 무엇에 징계되겠습니까? 또 《대전》에 ‘인신(印信)을 위조한 자는 인문(印文)을 완성하지 못하였더라도 참형(斬刑)에 처하고 처자는 여러 고을의 노비(奴婢)로 영속(永屬)한다.’ 하였으니, 신정(申瀞)의 아들은 법에 따라 천인(賤人)이 되어야 마땅한데, 어찌 응시할 수 있겠습니까?"
하니, 전교(傳敎)하기를,
"이미 대신과 의논하여 처리하였다."
하였다. 봉원효가 또 아뢰기를,
"이제 재상 경차관(災傷敬差官)에게 명하여 여러 고을의 환자곡[還上穀]을 독촉하여 받아들이게 하신 것은 매우 옳지 않습니다. 지난해에 흉황(凶荒)이 심하여 백성이 겨우 안 죽을 수 있었는데, 이제 조금 곡식이 잘되었다 하여 공채(公債)를 독촉하여 받아들인다면, 가난한 백성은 스스로 장만하지 못하고 반드시 전지(田地)와 가택(家宅)을 팔아서 갚을 것이니, 아직은 독촉하여 거두어 들이지 말게 하소서."
하니 전교하기를,
"내가 짐작하여 하겠다."
하였다.

-----

○辛酉/司憲府掌令奉元孝等上箚子曰:
臣等謹按《大典》諸科條, 贓吏之子、再嫁失行婦女之子及孫, 勿許赴文武科、生員進士試。 《大典》乃萬世不刊之法也, 而金孟規、柳子文、洪剛、金繼宗、趙成璧、河泯、李宗山、曺亨孫、李達孫、曺淑淵犯罪, 名在贓案。 若不用《大典》之法, 以開子孫通顯之路, 則爲惡者何所懲乎? 且《大典》, 僞造印信者, 印文雖未成, 處斬, 妻子永屬諸邑奴婢。 申瀞之子法當從賤, 豈可令赴試哉?
傳曰: "已與大臣議而處之矣。" 元孝又啓曰: "今命災傷敬差官督納諸邑還上, 甚不可。 去年凶甚, 百姓僅得不死, 今以稍稔而督納公債, 則貧民不能自備, 必盡鬻田宅以償之。 請姑勿督徵。" 傳曰: "予當斟酌爲之。"

=====

성종실록 193권, 성종 17년 7월 19일 임술 1번째기사 1486년 명 성화(成化) 22년
고성 현령 하형산이 사조하니 선정전에 나아가 인견하다


고성 현령(固城縣令) 하형산(河荊山)이 사조(辭朝)하니, 임금이 선정전(宣政殿)에 나아가 인견(引見)하고 말하기를,
"그대는 어떻게 고을을 다스리겠는가?"
하므로, 하형산이 대답하기를,
"수령(守令)의 직임은 백성을 사랑하는 것을 첫째로 삼고, 백성을 사랑하는 것은 부역(賦役)을 고르게 하는 데에 달려 있습니다."
하니, 임금이 말하기를,
"예전의 이른바 순리(循吏)526) 는 그 다스리는 것이 한결같지는 않았으나 백성을 사랑하는 것보다 앞세운 것이 없으니, 그대는 가서 이것을 유념하라."
하였다.

-----

○壬戌/固城縣令河荊山辭, 上御宣政殿引見曰: "汝何以治縣耶?" 荊山對曰: "守令之職, 愛民爲最, 愛民在於均賦役。" 上曰: "然。 古之所謂循吏, 其治不一, 而莫先於愛民, 汝往念哉!"

=====

성종실록 193권, 성종 17년 7월 19일 임술 2번째기사 1486년 명 성화(成化) 22년
대사헌 이경동 등이 상소하여 장리 김맹규 등의 자손에게 부시를 허락하지 말라고 청하다


사헌부 대사헌(司憲府大司憲) 이경동(李瓊仝) 등이 상소(上疏)하기를,
"신들이 가만히 생각하건대, 나라가 있어도 법이 없으면 나라가 다스려지지 않고, 법이 있어도 신의가 없으면 법이 행하여지지 않습니다. 나라가 다스려지지 않고 법이 행하여지지 않으면, 백성이 있더라도 어떻게 보전할 수 있겠으며, 곡식이 있더라도 어떻게 먹을 수 있겠습니까? 예전의 성군(聖君)·양신(良臣)이 금석(金石)처럼 굳게 법을 지키고 사시(四時)처럼 미덥게 법을 집행한 것은 참으로 이 때문이었습니다. 국가에서 《대전(大典)》에 ‘장오(贓汚)를 범한 자는 장안(贓案)에 기록하여 서용하지 않고, 자손에게 문과(文科)·무과(武科)와 생원시(生員試)·진사시(進士試)에 나아가는 것을 허가하지 않으며, 인신(印信)을 위조한 자는 인문(印文)을 완성하지 못하였더라도 참형(斬刑)에 처하고 처자(妻子)를 여러 고을의 노비(奴婢)로 영속(永屬)한다.’ 하였으니, 그 상세하게 법을 세우고 엄하게 악을 징계하는 것이 지극하였습니다. 그러니 탐오의 풍습이 저절로 없어지고 간위(奸僞)가 일어나지 않아야 마땅할 것인데, 탐오하여 그칠 줄 모르는 자가 조정(朝廷)에 줄을 잇고, 간위하여 보잘것이 없는 자가 도리어 재상(宰相)으로 진출하니, 어찌 한심하지 않겠습니까? 이제 장리(贓吏) 김맹규(金孟規) 등의 아들은 법으로 단속하여 응시하지 못하게 해야 하는데, 전교하시기를, ‘이미 대신과 의논하여 처리하였다.’ 하셨으니, 신들의 의혹이 더욱 심하여집니다. 《대전》은 세상을 다스리는 법이므로 지켜서 바꾸지 않아야 할 것인데, 대신이 의논한 것이라 하여 가볍게 바꾸어 지키지 않는다면, 이는 세상을 다스리는 법이 도리어 대신의 의논만 못하다는 것입니다. 무릇 대신에게 의논하는 까닭은 일에 의심스러운 데가 있어서 하나로 결정하지 못하기 때문입니다. 장리나 인신을 위조한 자라면 그 과죄(科罪)하는 법이 분명히 《대전》에 있으므로, 그 자손이 응시할 수 있는지에 대해서는 처음부터 의심스러운 일이 아니었는데, 반드시 의논하는 것은 무슨 까닭입니까? 법을 지키지 못할 뿐 아니라 따라서 가볍게 바꾸어, 장리의 자손이 사류(士類)에 낄 수 있게 하는 것이 옳겠습니까? 바라건대 전하께서는 대신의 말을 주장삼지 말고 삼가 성법(成法)527) 을 지키소서."
하였으나, 들어주지 않았다.

-----

○司憲府大司憲李瓊仝等上疏曰:
臣等竊念有國而無法, 國不可治, 有法而無信, 法不可行。 國不治、法不行, 雖有民, 焉得而保之? 雖有粟, 焉得而食哉? 古之聖君良臣, 所以守法堅如金石、行法信如四時, 良以此也。 國家於《大典》, 犯贓汚者, 錄案不敍, 子孫不許赴文武科、生員進士, 印信僞造者, 雖未成文, 處斬, 妻子永屬諸邑奴婢。 其立法之詳而懲惡之嚴, 至矣, 宜其貪風自戢、奸僞不作。 而貪婪無厭者, 接跡於朝廷; 奸僞無狀者, 反出於宰相, 豈不寒心哉? 今贓吏金孟規等之子, 當律之以法, 勿許赴試可也。 而敎曰已議大臣而處之, 臣等之或滋甚。 《大典》, 經世之法, 所當遵守而不易者也。 若以大臣之議, 輕變而不守, 是經世之典, 反不如大臣之議也。 凡所以議諸大臣者, 事有所可疑而不能定一故也。 若贓吏、若印信僞造者, 其科罪之法, 昭在《大典》, 其子孫赴試與否, 初非可疑之事也, 而必議之何哉? 非惟不能守法, 又從而輕變之, 乃使贓吏之子孫, 得齒士類可乎? 願殿下勿以大臣之言爲主, 愼守成法。
不聽。

=====

성종실록 193권, 성종 17년 7월 19일 임술 3번째기사 1486년 명 성화(成化) 22년
대사간 이집 등이 차자를 올려 장리의 자손에게 부시를 허락하지 말라고 아뢰다


사간원 대사간(司諫院大司諫) 이집(李諿) 등이 차자(箚子)를 올려 장리(贓吏)의 자손(子孫)을 부시(赴試)하도록 허가하는 것은 마땅하지 않다고 논의하였으나, 들어주지 않았다.

-----

○司諫院大司諫李諿等上箚子, 論贓吏子孫不宜許赴試, 不聽。

=====

성종실록 193권, 성종 17년 7월 20일 계해 1번째기사 1486년 명 성화(成化) 22년
영일 현감 권광필·안협 현감 이양현 등이 사조하다


영일 현감(迎日縣監) 권광필(權光弼)·안협 현감(安峽縣監) 이양현(李良鉉)·영춘 현감(永春縣監) 이전(李荃)이 사조(辭朝)하니, 임금이 선정전(宣政殿)에 나아가 인견(引見)하고 말하기를,
"수령(守令)이 어질면 백성이 그 혜택을 받으나, 어질지 못하면 백성이 그 해를 받는다. 국가에 혜정(惠政)이 있을 지라도 수령이 봉행하지 못한다면, 혜택이 어떻게 백성에게 미치겠는가? 너희들은 내 말을 잊지 말고 가서 너희 마음껏 다하라."
하였다.

사신(史臣)이 논평하기를, "임금이 늘 수령이 배사(拜辭)하는 날에는 백성을 편안하게 하는 일을 물었으니, 그 백성을 아들처럼 사랑하는 것이 지극하다." 하였다.

-----

○癸亥/迎日縣監權光弼、安峽縣監李良鉉、永春縣監李荃辭。 上御宣政殿引見, 謂曰: "守令賢, 則民受其惠, 如其不賢, 民受其害。 國家雖有惠政, 守令不能奉行, 則利澤何以及民? 爾等勿忘予言, 往盡乃心。"

【史臣曰: "上每於守令拜辭之日, 問以安民之事, 其留意子惠者至矣!"】

=====

성종실록 193권, 성종 17년 7월 20일 계해 2번째기사 1486년 명 성화(成化) 22년
대사간 이집 등이 장리의 자손에게 부시를 허락하지 말 것에 대해 상소하다


사간원 대사간(司諫院大司諫) 이집(李諿) 등이 상소(上疏)하기를,
"신들이 듣건대, 부열(傅說)이 고종(高宗)에게 경계하기를, ‘선왕(先王)의 이룬 법을 보아 길이 허물이 없게 하소서.’ 하고, 맹자(孟子)가 이르기를, ‘선왕의 법을 지켜서 잘못되는 자는 없다.’ 하였으니, 대개 선왕이 이룬 법은 자손이 지켜야 할 것이고 한때의 사사로운 뜻으로 어지러이 고쳐서는 안되기 때문일 것입니다. 우리 국가는 열성(列聖)께서 서로 이어받아 경기(經紀)528) 를 세우고 베풀어, 장리(贓吏)의 아들이 응시하지 못하고 인신(印信)을 위조한 자의 자손이 여러 고을의 노비(奴婢)로 영속(永屬)되게 하셨으니, 그 만세에 모범을 끼쳐 악을 징계하고 선을 권장하신 것이 지극한데, 이제 이름이 장안(贓案)에 오근 김맹규(金孟規)·유자문(柳子文)·홍강(洪剛)·김계종(金繼宗)·조성벽(趙成璧)·하민(河泯)·이종산(李宗山)·조형손(曺亨孫)·이달손(李達孫)·조숙연(曹淑淵) 같은 자와 자신이 인신을 위조한 신정(申瀞) 같은 자의 아들을, 전하께서 특별히 대신과 의논하여 길을 터 주셨으니, 신들은 의혹됩니다. 죄인의 아들은 진실로 용서할 만하고, 선왕이 이룬 법은 본받을 만하지 못합니까? 대신의 의논은 진실로 채용할 만하고, 부열·맹자의 격언(格言)은 믿을 수 없습니까? 전하께서는 어찌하여 성현(聖賢)의 격언을 믿지 않고 한두 대신의 망령된 의논에 현혹되십니까? 전하께서 전교하시기를, ‘이미 터 주었으므로 사람에게 신용을 잃을 수 없다.’ 하였습니다. 대저 신용에는 큰 것과 작은 것이 있는데, 여기서 신용할 수 있으나 저기에서 신용할 수 없는 것은 큰 신용이 아니고, 몇 사람에게 신용할 수 있으나 만인에게 신용할 수 없는 것은 큰 신용이 아니며, 한때에는 신용할 수 있으나 천만세에 신용할 수 없는 것은 큰 신용이 아닙니다. 대저 《대전(大典)》은 선왕께서 법을 만들어 백성에게 신용을 보이신 것이며, 전하께서 만인과 함께 하는 것인데, 이제 선황께서 이루신 법을 돌보지 않고 감히 이런 일을 하셨으니, 만인과 그 이루어진 법을 함께 하는 뜻이 어디에 있습니까? 신들이 가만히 생각하건대, 아마도 전하께서는 만인에게 신용을 잃으실 뿐 아니라 천만세 뒤에 신용을 잃으시는 것이 클 것입니다. 지금의 대신들은 다 작은 신용에 얽매여서, 전하께서 큰 신용을 잃으시게 하였으니, 대신이 임금을 인도하여 도리에 맞도록 하는 의리에 매우 어그러집니다. 엎드려 바라건대 빨리 성명(成命)을 거두고 길이 선왕의 법을 지키소서."
하였으나, 들어주지 않았다.

-----

○司諫院大司諫李諿等上疏曰:
臣等聞傅說戒高宗曰: "監于先王成憲, 其永無愆。" 孟子曰: "遵先王之法而過者, 未之有也。" 蓋先王成憲, 子孫所當遵守, 而不可以一時私意紛更之也。 我國家列聖相承, 立經陳紀, 使贓吏之子不得赴試, 僞造印信者之子孫, 永屬諸邑奴婢, 其所以垂範萬世而懲惡勸善者, 至矣。 今者名登贓錄如金孟規、柳子文、洪剛、金繼宗、趙成璧、河泯、李宗山、曺亨孫、李達孫、曺淑淵, 身造僞印如申瀞之子, 殿下特與大臣議而許通, 臣等竊惑焉。 罪人之子, 固可恕也, 先王成憲, 不足法耶? 大臣之議, 固可採也, 傅說、孟子之格言, 不可信耶? 殿下何不信聖賢之格言, 而惑於一二大臣之妄議乎? 殿下敎曰: "業已許通, 不可失信於人。" 夫信有大小, 能信於此而不能信於彼者, 非大信也; 能信於數人而不能信於萬人者, 非大信也。 能信於一時而不能信於千萬世者, 非大信也。 夫《大典》,先王成憲而示民信者也, 殿下所與萬人共之者也。 今不顧先王成憲, 而敢爲此擧, 其於與萬人共成憲之意安在? 臣等竊恐殿下非徒失信於萬人, 將失信於千萬世之下者大矣。今之大臣皆泥於小信, 而使殿下失其大信, 甚非大臣引君當道之義。 伏願亟收成命, 永遵先王之憲。
不聽。

=====

성종실록 193권, 성종 17년 7월 20일 계해 3번째기사 1486년 명 성화(成化) 22년
호조 판서 이덕량 등이 평안·영안 두 도의 양전을 아뢰다


호조 판서(戶曹判書) 이덕량(李德良)·참판(參判) 김승경(金升卿)이 와서 아뢰기를,
"평안·영안 두 도는 해마다 잇달아 흉년이 들었기 때문에 양전(量田)하지 못하였는데, 올해에는 농사가 조금 잘되었으니, 관원을 보내어 측량하소서."
하니, 전교(傳敎)하기를,
"널리 의논하여 처리하겠다."
하였다.

-----

○戶曹判書李德良、參判金升卿來啓曰: "平安、永安兩道, 因連歲凶荒, 未得量田。 今年農事稍稔, 請遣官打量。" 傳曰: "當廣議而處之。"

=====

성종실록 193권, 성종 17년 7월 20일 계해 4번째기사 1486년 명 성화(成化) 22년
대사헌 이경동 등이 상소하여 장리의 자손에게 부시를 허락하지 말라고 아뢰다


사헌부 대사헌(司憲府大司憲) 이경동(李瓊仝) 등이 상소하여, 장리(贓吏)의 자손은 부시(赴試)를 허락하지 말아야 한다는 것을 논하였으나, 들어주지 않았다.

-----

○司憲府大司憲李瓊仝等上疏, 論贓吏子孫不宜許赴試, 不聽。

=====

성종실록 193권, 성종 17년 7월 21일 갑자 1번째기사 1486년 명 성화(成化) 22년
대사헌 이경동 등이 김맹규·신정의 자손은 부시하지 말 것을 논하다


사헌부 대사헌(司憲府大司憲) 이경동 등과 사간원 대사간(司諫院大司諫) 이집(李諿) 등이 함께 글을 올려, 김맹규(金孟規)·신정(申瀞) 등의 자손은 부시(赴試)하지 말아야 한다는 것을 논하였으나, 들어주지 않았다.

-----

○甲子/司憲府大司憲李瓊仝等、司諫院大司諫李諿等交章,論金孟規、申瀞等子孫不宜赴試, 不聽。

=====

성종실록 193권, 성종 17년 7월 21일 갑자 2번째기사 1486년 명 성화(成化) 22년
의정부·예조에서 탄일에 진연하기를 청하다


의정부(議政府)·예조(禮曹)에서 아뢰기를,
"근래 흉년으로 말미암아 예연(禮宴)을 오래 폐지하였는데, 올해에는 화곡(禾穀)이 오히려 무성하여 풍년을 예측할 수 있으니, 탄일에 진연(進宴)하기를 청합니다."
하니, 전교하기를,
"올해의 풍흉(豊凶)은 미리 알 수 없고, 또 두 대비(大妃)께서 계시니, 내가 먼저 잔치를 받을 수 없다."
하므로, 영의정(領議政) 윤필상(尹弼商) 등이 아뢰기를,
"두 대비전(大妃殿)에 먼저 진연하기를 청합니다."
하니, 진교하기를,
"내가 이미 양전(兩殿)에게 여쭈었으나, ‘올해의 풍흉을 알 수 없으니 감히 잔치를 받을 수 없다.’고 하셨으니, 말하지 말라."
하였다.

-----

○議政府、禮曹啓曰: "近因年凶, 久廢禮宴。 今年禾穀尙茂, 豐稔可占, 請於誕日進宴。" 傳曰: "今年豐歉未可預知, 且兩大妃在, 予不可先受宴也。" 領議政尹弼商等啓曰: "請先進宴于兩大妃殿。" 傳曰: "予已稟于兩殿, 兩殿敎曰: ‘今歲豐凶難知, 不敢受宴。’ 其勿言。"

=====

성종실록 193권, 성종 17년 7월 21일 갑자 3번째기사 1486년 명 성화(成化) 22년
대사헌 이경동 등이 김맹규·신정의 자손에게 부시를 허락하지 말 것을 논하다


사헌부 대사헌(司憲府大司憲) 이경동(李瓊仝) 등과 사간원 대사간(司諫院大司諫) 이집(李諿) 등이 합사(合司)하여 와서 아뢰기를,
"고려[前朝]의 정몽주(鄭夢周)·길재(吉再)의 자손과 본조[我朝]의 나라를 위하여 몸을 바친 사람의 자손을 서용(敍用)하는 것은 그 자신을 위할 뿐만 아니라 후세를 권장하는 방법이며, 장리(贓吏)의 자손을 서용하지 않고 인신(印信)을 위조한 자는 처자를 종[奴]으로 만드는 법은 후세를 경계하여 범하지 못하게 하는 방법입니다. 이제 김맹규(金孟規) 등과 신정(申瀞)의 아들에게 과거(科擧)에 나아갈 수 있도록 허락하는 것은 악을 권장하는 방법이니, 무엇으로 징계할 수 있겠습니까?"
하니, 전교(傳敎)하기를,
"경(卿)들의 말은 옳으나, 연전에 가뭄 때문에 특별히 명하여 벼슬길을 터 주었으니, 이제 신용을 잃을 수 없다."
하므로, 이경동 등이 아뢰기를,
"벼슬길은 터 주더라도, 어찌 과거에 나아가는 것을 허락하여야 하겠습니까?"
하였으나, 들어주지 않았다.

-----

○司憲府大司憲李瓊仝等、司諫院大司諫李諿等合司來啓曰: "前朝鄭夢周、吉再子孫及我朝爲國亡身者之子孫敍用者, 非徒爲其身, 所以勸後世也。 贓吏子孫之不敍、印信僞造者妻子爲奴之法, 所以戒後世, 使不得犯也。 今金孟規等及申瀞之子許赴科擧, 是所以奬惡, 何所懲乎?" 傳曰: "卿等之言是矣。 然年前因旱特命許通, 今不可失信也。" 瓊仝等曰: "雖通仕路, 豈宜許赴科擧?" 不聽。

=====

성종실록 193권, 성종 17년 7월 21일 갑자 4번째기사 1486년 명 성화(成化) 22년
영의정 윤필상이 태일력을 전습할 것을 아뢰다


영의정(領議政) 윤필상(尹弼商)이 아뢰기를,
"태일력(太一曆)은 선왕(先王) 때에 중국에서 구하여 겨우 얻었으나, 이 책을 아는 자는 오직 이원무(李元茂)·전만의(全萬義) 두 사람뿐인데, 이제 이미 늙었으니, 사람을 가려서 전습(傳習)시키게 하소서."
하니, 그대로 따랐다.

-----

○領議政尹弼商啓曰: "太一曆, 先王朝求於中國而僅得之。 然能解此書者, 惟李元茂、全萬義二人而已, 今已年老, 請擇人傳習。" 從之。

=====

성종실록 193권, 성종 17년 7월 22일 을축 1번째기사 1486년 명 성화(成化) 22년
대사헌 이경동 등이 상소하여 김맹규·신정 등의 자손에게 부시를 허락하지 말라고 청하다


사헌부 대사헌(司憲府大司憲) 이경동(李瓊仝) 등과 사간원 대사간(司諫院大司諫) 이집(李諿) 등이 글을 함께 하여 상소(上疏)하기를,
"신들이 김맹규(金孟規) 등의 아들의 부시(赴試)가 편하지 못하다는 일로 여러 번 천청(天聽)을 번거롭혔으나 아직 윤허(允許)를 받지 못하니, 실망됨을 금할 수 없습니다. 엎드려 생각하건대 전하의 이번 일에는 옳지 않은 것이 세 가지 있습니다. 《대전(大典)》은 선왕(先王)께서 자손을 위하여 만세에 변경되지 않을 법을 세우신 것이므로, 전하께서 지키셔야 할 것인데 이제 지키지 않으시니, 첫번째 옳지 않은 것입니다. 《대전》의 법은 금석(金石)처럼 지켜서, 한때에 행하여 한때가 믿고 천만세에 행하여 천만세가 믿어야 할 것인데, 이제 전하께서 어지러이 고쳐서 백성이 믿지 않게 하시니, 두 번째 옳지 않은 것입니다. 위에서 법을 지키지 않으면 아래에서 법을 믿으려고 하지 않으므로 악한 짓을 하는 자에게는 징계될 것이 없고 선한 일을 하는 자에게는 권장될 것이 없어서, 군자(君子)는 의리를 범하게 되는 것을 면하지 못하고 소민(小民)은 반드시 죄를 범하게 될 것이니, 세 번째로 옳지 않은 것입니다. 이제 전하께서 세 가지 옳지 않은 것이 있는데도 ‘가뭄을 근심하여 벼슬길을 터 주었다.’ 하셨습니다.
신들이 듣건대, 선량한 자에게 복을 주고 음란한 자에게 화를 주는 것이 하늘의 도리라 합니다. 임금은 하늘을 대신하여 만물을 다스리므로 선을 권장하고 악을 징계하여 상주고 벌주는 법을 삼가야 하는 것입니다. 이제 김맹규(金孟規) 등은 혹 자신이 장오(贓汚)를 범하거나 인신(印信)을 위조하여 죄가 크고 악이 지극한데, 그 아들을 용서하여 가뭄의 재변(災變)을 그치게 하고자 하셨으니, 전하의 이 일도 이미 그릇되었습니다. 《서경(書經)》에 ‘과실을 부끄러워하여 잘못을 짓지 말라.’ 하였는데, 전하께서는 전에 내린 그릇된 은혜를 잘못된 일이 아니라 하고 또 따라서 이것을 해명하는 말로 삼으시니, 신들이 가만히 생각하건대, 아마도 전하께서 과실을 고치지 못하실 뿐 아니라 바로 과실을 정당화하려는 듯합니다. 전하께서 또 대신(大臣)과 의논하신 까닭이, 어찌 《대전》은 선왕께서 한때에 법으로 삼으셨고 후세에서 믿어야 할 것이므로 나 한 사람이 낮추거나 높여서 경하게 하거나 중하게 할 수 있는 것이 아니라고 생각하셨기 때문이 아니겠습니까? 그렇다면 전하께서도 선왕께서 이루신 법을 무너뜨릴 뜻이 애당초 없었던 것이니, 법을 봉행하는 신하가 신들의 이른바 세 가지 옳지 않다는 것을 가지고 논계(論啓)하였더라면, 전하에게 어찌 전일처럼 잘못된 일이 있겠습니까?
이제 전하께서 신들의 말에 따라 또 대신에게 의논하시면, 어찌 전일의 일을 마음에 미안하게 여기고, 지극히 마땅한 논의를 들어서 전일의 잘못을 고치려 하지 않겠습니까? 그러나 대신은 한 마디 말도 정론(正論)에 미치지 않고 ‘이미 벼슬길을 터 주었으므로 신용을 잃을 수 없습니다.’ 하고, ‘임금의 말은 한 번 나오면 도로 거둘 수 없습니다.’ 하여, 감히 논의를 바르게 하지 않았을 뿐 아니라 전하께서 공의(公議)를 막아서 과실이 있는 처지에 이르게 하였습니다. 그렇다면 전일 전하께서 선왕께서 이루신 법을 무너뜨리시게 한 자가 대신이며, 오늘 전하께서 과실을 정당화하여 고치시지 않게 한 자도 대신이니, 대신이 임금에게 선한 것을 아뢰고 과실을 고치며 부족한 것을 서로 닦는 의리에 있어서 어떠합니까? 이제 대신의 의논을 옳게 여기고 신들의 말을 받아들이지 않으시니, 신들이 말하여 마지않는 까닭이 바로 이 때문입니다. 전하께서는 어찌하여 대신의 의논에 얽매여서 고치지 않으십니까? 엎드려 바라건대 전하께서는 깊이 생각하여 빨리 성명(成命)을 거두소서."
하니, 전교(傳敎)하기를,
"나의 이번 일을 경(卿)들이 옳지 않게 여기니, 내가 스스로 헤아려서 옳은 것을 행하겠다."
하고, 승정원(承政院)에 전교하기를,
"장리(贓吏)의 자손이 부시(赴試)하지 못하는 것은 《대전》의 법이므로, 이제 터 주면 곧 조종(祖宗)께서 이루신 법을 무너뜨리는 것이며, 이미 터 주었는데 대간(臺諫)의 말을 따라서 다시 허가하지 말라고 명한다면 아랫사람에게 신용을 잃게 될 것이니, 어떻게 처리할 것인가? 또 《대전》에 ‘인신(印信)을 위조한 자는 처자를 관노비(官奴婢)로 영속(永屬)한다.’ 하였는데, 신정(申瀞)의 아들 같은 경우에도 이 법으로 논할 것인가? 대신에게 의논하여 아뢰라."
하였다. 정창손(鄭昌孫)·심회(沈澮)·윤필상(尹弼商)이 의논하기를,
"예전에 송 태조(宋太祖)는 장리의 죄를 중하게 여겨, 비록 대사(大赦)를 내렸으나 끝내 은혜를 내려 용서하지 않았습니다. 《대전》에 ‘장리의 자손은 부거(赴擧)529) 를 허락하지 않는다.’ 하였으니, 이제 가볍게 바꿀 수 없으며, 신정은 죄가 중하므로 그 자손도 벼슬길을 터 줄 수 없겠습니다."
하고 한명회(韓明澮)가 의논하기를,
"전에 가뭄 때문에 장리의 자손에게 벼슬길을 터 주었으나, 《대전》의 법은 지키지 않을 수 없습니다. 다만 신정은 죄가 자신에 그치므로 누(累)가 처자에게 미치지 않아야 하겠습니다."
하고, 홍응(洪應)이 의논하기를,
"《대전》의 장리에 대한 조문을 폐기하여 일체 지키지 않는다면, 이것은 선왕의 법을 무너뜨리는 것이 되겠으나, 근자에 장죄(贓罪)를 의논하면서 정상이 가벼운 자도 다 자손을 금고(禁錮)530) 하였으니, 억울한 일이 없지 않을 것이므로, 특별히 벼슬길을 터 주었는데, 범한 것이 무겁거나 가볍거나 논하지 않고 한결같이 죄에 빠뜨리고서야 선왕의 법을 지켰다 하겠습니까? 《대전》에 ‘인신을 위조한 자는 처자를 영속한다.’ 한 것은 보통 백성을 위하여 든 법입니다. 어찌 신정이 대신으로서 이런 범죄가 있을 줄 생각하였겠습니까? 그 때에 다만 사사(賜死)하고 처자에게 미치지 않았으니, 이제 뒤미처 논할 수 없는데, 더구나 대신과 소민(小民)을 대우하는 데에는 차이가 있음이 아니겠습니까? 예전에는 대신이 불렴(不廉)에 좌죄(坐罪)되는 일이 있어도 불렴이라 하지 않고 보궤 불수(簠簋不修)라고 하였습니다.531) 신정은 전에 대부(大夫)의 반열에 있었는데, 어찌 소민을 대우하는 법으로 다스려서 그 후손을 용서하지 않을 수 있겠습니까?"
하고 이극배(李克培)·윤호(尹壕)가 의논하기를,
"임금의 말이 이미 내려졌으면 신용을 잃기는 어려우나, 이것은 일시적인 명이니, 《대전》과 같이 만세에서 지켜서 행할 법이 아닙니다. 김맹규(金孟規) 등의 아들은 《대전》에 따라 부시(赴試)를 허락하지 말아야 마땅하겠으며, 신정의 아들로 말하면 당초 죄를 정할 때에 태종 대왕(太宗大王)의 여손(女孫)532) 이라 하여 노비(奴婢)가 되는 것을 면하였으니, 노비가 되는 것은 면하더라도, 응시는 안되겠습니다."
하니, 전교하기를,
"장리의 자손은 응시를 허가하지 말고, 신정의 아들은 특별히 응시를 허가하라."
하였다.

-----

○乙丑/司憲府大司憲李瓊仝等、司諫院大司諫李諿等交章上疏曰:
臣等將金孟規等子赴試未便事, 累瀆天聽, 未蒙兪允, 不勝缺望。 伏念殿下此擧, 有不可者三焉。 《大典》乃先王所以爲子孫, 立萬世不易之法, 殿下之所當遵守者也, 而今不遵焉, 一不可也。 《大典》之法, 當守之如金石, 行之一時而一時信焉, 行之千萬世而千萬世信焉。 今殿下紛更之,使民不信焉, 二不可也。 上無法守也, 則下無信度也, 爲惡者無所懲, 爲善者無所勸, 君子不免爲犯義, 小民必至於犯刑, 三不可也。 今殿下有三不可, 而曰憂旱許通。 臣等聞福善禍淫, 天之道也。 人君代天理物, 當勸善懲惡, 以謹賞罰之典可也。 今金孟規等或身犯贓汚, 或僞造印信, 罪大惡極, 而假貸其子, 欲弭旱暵之災, 殿下此擧亦已誤矣。 《書》曰: "無恥過作非。" 殿下以前之誤恩爲非過擧, 又從而爲之辭。 臣等竊恐殿下非惟不能改過, 正所以文過也。 殿下又與大臣議之者, 豈不以《大典》先王所以爲法於一時, 可信於後世者, 非我一人所能低(昴)〔昻〕 而輕重之也? 是則雖殿下初未嘗有壞先王成憲之義也, 奉法之臣, 以臣等所謂三不可者論啓, 則殿下安有前日之過擧乎? 今也殿下因臣等之言, 又議諸大臣, 豈非以前日之擧爲未安於心, 欲聞至當之論, 以改前日之誤耶? 而大臣無一語及於正論, 乃曰: "業已許通, 不可失信。" 曰: "王言一出, 不可反汗。" 非惟不敢正論, 使殿下沮公議而至於有過之地。 是則前日使殿下, 壞先王成憲者, 大臣也; 今日使殿下文過不改者, 亦大臣也。 其於大臣獻可替否、交修不逮之義何如? 今以大臣之議爲是, 而不納臣等之言, 臣等所以言之不已者, 正爲此也。 殿下何拘於大臣之議而莫之改乎? 伏願殿下更留三思,亟收成命。
傳曰: "予之此擧, 卿等以爲不可, 予自商量, 當行是地。" 傳于承政院曰: "(臧)〔贓〕 吏子孫不得赴試, 乃《大典》之法, 今若許通, 則是壞祖宗成憲也。 旣已許通, 而從臺諫之言更命勿許, 則是失信於下也, 將何以處之? 且《大典》, 印信僞造者, 妻子永屬官奴婢, 如申瀞之子, 亦論以是法乎? 其議于大臣以啓。" 鄭昌孫、沈澮、尹弼商議: "昔宋 太祖重贓吏之罪, 雖肆大赦, 終不恩宥。 《大典》贓吏子孫不許赴擧, 今不可輕變。 申瀞罪重, 其子孫亦不可許通。" 韓明澮議: "前所因旱許通贓吏子孫。 然《大典》之法不可不遵。 但申瀞罪止其身, 不宜累及妻子。" 洪應議: "若廢《大典》贓吏之條一切不遵, 則是壞先王之法。 然近者議犯贓, 而情輕者, 皆禁錮子孫, 不無其冤, 故特許通仕路。 不論所犯輕重, 一陷之罪罟, 然後謂之遵先王之法乎? 《大典》,印信僞造者妻子永屬, 爲凡民設也, 豈意申瀞以大臣有此犯也? 其時只賜死不及妻子, 今不可追論也。 況待大臣, 與小民有間。 古者大臣有坐不廉, 不曰不廉, 而曰簠簋不修。 申瀞嘗從大夫之列, 豈可繩之以待小民之法, 不宥其後也?" 李克培、尹壕議: "王言旣下, 失信爲難。 然此出於一時之命, 非如大典萬世遵行之法。 金孟規等子, 當依《大典》勿許赴試。 若申瀞之子, 則當初定罪之時, 以太宗大王女孫, 免爲奴婢。 雖免於爲孥, 赴試則不可也。" 傳曰: "贓吏子孫, 勿許赴試, 申瀞子, 特許赴。"

=====

성종실록 193권, 성종 17년 7월 24일 정묘 1번째기사 1486년 명 성화(成化) 22년
장령 봉효원 등이 신정의 자손을 부시하지 못하도록 청하다


사헌부 장령(司憲府掌令) 봉효원(奉孝元)·사간원 정언(司諫院正言) 황정(黃玎)이 와서 아뢰기를,
"신정이 인신을 위조한 죄는 장리보다 심한 것인데, 특별히 그 아들을 응시하게 한 것은 옳지 않습니다."
하니, 전교하기를,
"내가 이미 짐작해서 하였으니, 다시 말하지 말라."
하였다.

-----

○丁卯/司憲府掌令奉元孝、司諫院正言黃玎來啓曰: "申瀞印信僞造之罪, 甚於贓吏, 而特其子赴試, 甚不可也。" 傳曰: "予已斟酌爲之, 其勿復言。"

=====

성종실록 193권, 성종 17년 7월 24일 정묘 2번째기사 1486년 명 성화(成化) 22년
대사헌 이경동 등이 신정의 자손을 부시하지 못하도록 할 것에 대해 상소하다


사헌부 대사헌(司憲府大司憲) 이경동(李瓊仝) 등과 사간원 대사간(司諫院大司諫) 이집(李諿) 등이 글을 함께 하여 상소(上疏)하기를,
"신(臣)이 엎드려 듣건대, 전교(傳敎)에 ‘장리(贓吏) 김맹규(金孟規) 등의 아들은 부시(赴試)를 허락하지 말되 신정(申瀞)의 아들은 특별히 부시하도록 허가하라.’ 하셨다 합니다. 신들은 전하(殿下)께서 법의 적용을 가볍게 하거나 무겁게 하기를 이와 같이 하시는 것을 이해하지 못하겠습니다. 대개 죄에는 크고 작은 것이 있고 법에는 가볍고 무거운 것이 있으므로, 임금이 법을 제정할 때에 각각 그 죄가 크고 작은 데에 따라 가볍고 무거운 것이 뒤따르게 하는 것이니, 가벼운 법을 큰 죄에 가할 수 없고 무거운 법을 작은 죄에 가할 수 없습니다. 그러므로 국가에서 《대전(大典)》을 지어 정할 때에, 장리의 아들은 부시하지 못하게 하고 인신(印信)을 위조한 자의 아들은 관노(官奴)로 영속(永屬)하게 하였으니, 대개 장오(贓汚)를 범하는 자는 흔히 사류(士類)에서 나오고 인신을 위조하는 자는 시정(市井)의 변변치 못한 소인이 하는 짓이기 때문이었습니다. 그러므로 법을 세우기를 가볍게 하고 무겁게 한 것이 이러한 것입니다. 어찌 인신을 위조한 자의 죄가 장오를 범한 자의 죄보다 가볍기 때문에 《대전(大典)》에 적지 않았겠습니까? 이제 신정이 대신으로서 자신이 인신을 위조한 것은 시정의 변변치 못한 소인(小人)이 하는 짓을 한 것이니, 그 처자가 노비(奴婢)가 되는 것은 진실로 그 마땅한 처지인데, 전하께서 한때의 은혜로 특별히 노비가 되는 것을 면하여 주셨습니다. 신정을 대우하신 것은 후하나, 법을 적용하는 데에 있어서는 진실로 이미 잘못되었는데, 또 따라서 그 아들에게 벼슬길을 터 주어 과거(科擧)에 나아가게 하시면, 전하의 법은 장리의 아들에게는 행하여지나 인신을 위조한 자의 아들에게는 행하여지지 않는 것이니, 이 어찌하여 전하의 법의 적용이 알맞지 않은 것이 모두 이렇게까지 된 것입니까? 엎드려 바라건대 다시 깊이 생각하여 빨리 성명(成命)을 거두소서."
하였으나, 들어주지 않았다.

-----

○司憲府大司憲李瓊仝等、司諫院大司諫李諿等交章上疏曰:
臣等伏聞傳敎, 贓吏金孟規等子勿許赴試, 而申瀞之子特許赴, 臣等未知殿下用法之輕重如此也。 蓋罪有大小, 法有輕重, 故人君之制法也, 各因其罪之大小而輕重隨之, 不可以法之輕者, 加於罪之大者, 不可以法之重者, 加於罪之小者也。 是故國家撰定《大典》也, 贓吏之子不得赴試, 僞造印信者之子, 永屬官奴, 蓋犯贓汚者, 多出於士類, 而僞造印信者, 乃市井無狀小人之所爲也。 故其立法輕重如此, 豈以造印者之罪, 輕於犯贓者之罪而不錄於《大典》乎? 今也申瀞以大臣, 身造僞印, 乃爲市井無狀小人之所爲, 則其妻子之爲奴爲婢, 固其所也。 殿下以一時之恩, 特免爲奴婢, 其待申瀞則厚矣, 其於用法, 固已失矣。 又從而許通其子使赴科擧, 則殿下之法, 行於贓吏之子而獨不行於造印者之子, 是何殿下用法之不中一至此也? 伏望更留三思, 亟收成命。
不聽。

=====

성종실록 193권, 성종 17년 7월 25일 무진 1번째기사 1486년 명 성화(成化) 22년
사헌부·사간원이 신정의 자손을 부시하지 못하도록 할 것에 대해 상소하다


사헌부(司憲府)·사간원(司諫院)에서 글을 함께 하여 상소하기를,
"예전에 순(舜)임금이 공공(共工)을 유주(幽洲)533) 에 유(流)하고 환도(驩兜)를 숭산(崇山)에 방(放)534) 하고 삼묘(三苗)를 삼위(三危)에 찬(竄)535) 하고 곤(鯀)을 우산(羽山)에 극(殛)536) 하여 네 가지로 죄주었는데 천하가 다 복종하였으니, 천하가 다 복종한 까닭은 그 유하고 방하고 찬하고 극한 형벌이 각각 그 죄에 알맞고 털끝만큼도 사사로운 뜻으로 그 사이에서 가볍게 하거나 무겁게 하지 않았기 때문입니다. 순(舜)임금이 환도를 유하고 공공을 방하며 곤을 찬하고 삼묘를 극하였더라면, 가볍고 무거운 차서를 잃어서 그 형벌은 순임금다운 형벌이 아니었을 것이니, 어찌 천하의 마음을 복종시킬 수 있었겠습니까? 자신이 대신이 되어 손수 인신(印信)을 위조한 자는 우리 동방(東方)의 천만세 사이에 오직 신정(申瀞) 혼자이니, 사대부(士大夫)가 장오(贓汚)를 범한 것에 비하여 같게 말할 수 없습니다. 국가에서 법외(法外)로 다스리더라도 괜찮은데, 더구나 죄가 처자(妻子)에게 미치는 법이 뚜렷하게 법전[令甲]에 있는 것이겠습니까?
이제 장리(贓吏)의 아들은 이미 법대로 처리하고 신정의 아들은 도리어 끼지 않았는데, 이러고서도 ‘내가 어찌 그 사이에서 가볍게 하거나 무겁게 하였겠느냐?’ 한다면, 이것이 들에 그물을 펴고 ‘나는 토끼를 쫓는 것이 아니다.’ 하거나, 내에 그물을 펴고 ‘나는 고기를 잡는 것이 아니다.’ 하는 것과 무엇이 다르겠습니까? 또 전일 상소하였을 때에 전하께서 전교에 ‘이미 대신과 의논하였다.’ 하셨는데, 이것은 곧 전하께서 대신을 중하게 여기시는 의리이며, 전교에 ‘연전에 벼슬길을 터 주었으므로 신용을 잃을 수 없다.’ 하셨는데, 이것은 곧 전하께서 한때에 신용을 잃을세라 염려하신 것이며, 전교에 ‘내가 스스로 헤아려서 옳은 것을 행하겠다.’ 하셨는데, 이것은 곧 전하께서 도의에 맞는 것을 찾고 그 허물을 벗겨 주려는 성심(盛心)입니다. 마침내는 대신의 의논을 물리치고 신들의 정론(正論)을 채용하여 장리의 아들이 과거에 나아가지 못하게 하셨는데, 이것은 도의에 맞는 것을 찾아서 마침내 도의에 맞게 하신 것이니, 《역경(易經)》에 이른바 ‘멀지 않아서 회복하므로 뉘우침에 이르지 않는다.’ 한 것이 이것입니다. 그러나 전하께서 법을 적용한 것은 장리의 아들에 그쳤고, 죄가 크고 악이 지극한 신정의 아들에게만은 미치지 않았으니, 그 ‘옳은 것을 행하겠다.’ 하신 것은 이른바 ‘빈말만 하고 시행은 하지 않았다.’는 것입니다. 신들이 듣건대, 바르게 말하는 말은 고치는 것을 귀하게 여긴다 하였습니다. 엎드려 바라건대 전하께서는 신들의 말을 굽어 채용하여 빨리 성명(成命)을 거두소서."
하니, 전교하기를,
"신정(申瀞)은 인신(印信)을 위조하였기 때문에 죄준 것이 아니라, 그 때에 승지(承旨)를 두 번 보내어 물었으나 사실대로 대답하지 않았으므로 죄준 것이다. 신정은 원훈(元勳)의 아들이고 자신도 친공신(親功臣)537) 이니, 인신을 위조한 것으로 죄주었다면, 그 처자는 종이 되는 것을 면할 수 있겠다."
하였다.

-----

○戊辰/司憲府司諫院交章上疏曰:
昔虞舜流共工于幽州, 放驩兜于崇山, 竄三苗于三危, 殛鯀于羽山, 四罪而天下咸服。 天下之所以咸服者, 其流放竄殛之刑各當其罪, 而不以一毫私意輕重於其間也。 如使舜流驩兜而放共工, 竄鯀而殛三苗, 則輕重失序, 其刑非大舜之刑矣, 安能服天下之心哉? 身爲大臣而手造僞印者, 我東方千萬世之間, 唯申瀞獨也, 其視士大夫之犯贓汚者, 不可同年而語矣。 國家雖以法外繩之亦可也, 況累及妻子之法, 著在令甲乎?今也贓吏之子則旣以法處之, 而瀞之子反不與焉, 如此而曰: "予旣輕重於其間哉?" 是何異張羅於野而曰: "我非逐兔也。" 施網於川而曰: "非我取魚也耶?" 且前日之上疏也。 殿下傳曰: "已與大臣議之。" 是則殿下重大臣之義也。傳曰: "年前許通不可失信。" 是則殿下恐一時之失信也。 傳曰: "予自商量, 當行是地。" 是則殿下欲求合乎道義, 而思免厥愆之盛心也。 其卒也, 拒大臣之(義)〔議〕 , 採臣等之正論, 俾贓吏之子不赴科擧, 是求合乎道義而卒合乎道義也。 大《易》所謂 "不遠復, 無祗悔者。" 此也。 然殿下之用法也, 止於贓吏之子, 而罪大惡極如瀞之子, 則獨未及焉, 其曰 "當行是地", 所謂空言無施者也。 臣等聞法語之言, 改之爲貴。 伏願殿下俯採臣等之言, 亟收成命。
傳曰: "申瀞非印信僞造罪之也, 其時再遣承旨問之, 不以實對, 故抵罪耳。 瀞, 元勳之子, 身亦親功臣, 若以印信僞造罪之, 則其妻子得免爲奴乎?"

=====

성종실록 193권, 성종 17년 7월 25일 무진 2번째기사 1486년 명 성화(成化) 22년
사헌부·사간원이 합사하여 신정의 아들을 부시하지 못하도록 논하다


사헌부(司憲府)·사간원(司諫院)에서 합사(合司)하여, 신정(申瀞)의 아들은 과거에 나아가지 않아야 한다는 것을 다시 논하였으나, 들어주지 않았다.

-----

○司憲府、司諫院合司更論申瀞子不宜赴擧, 不聽。

=====

성종실록 193권, 성종 17년 7월 26일 기사 1번째기사 1486년 명 성화(成化) 22년
충주 목사 김순보·홍주 목사 송요년 등이 사조하다


충주 목사(忠州牧使) 김순보(金舜輔)·홍주 목사(洪州牧使) 송요년(宋遙年)·진도 군수(珍島郡守) 이춘휘(李春暉)·죽산 현감(竹山縣監) 권침(權忱)이 사조(辭朝)하니, 임금이 선정전(宣政殿)에 나아가 인견(引見)하고 말하기를,
"무릇 수령(守令)이 된 자가 처음에는 다 백성을 사랑하려고 마음 먹나, 직무를 수행하게 되면 욕심을 마음대로 부리고 백성의 고통을 돌보지 않는 자가 많아지니, 국가에서 맡긴 뜻에 아주 어그러진다. 백성의 고락은 오로지 수령에게 달려 있으니, 너희들은 각각 내 말을 생각하여 그 직분을 다하도록 힘쓰라."
하였다.

-----

○己巳/忠州牧使金舜輔、洪州牧使宋遙年、珍島郡守李春暉、竹山縣監權忱辭。 上御宣政殿引見, 謂曰: "凡爲守令者, 其始也皆以愛民爲心, 及其莅職, 縱恣嗜欲, 不恤民隱者多矣, 殊非國家委任之意。 民之休戚, 專在守令, 爾等各念予言, 勉盡其職。"

=====

성종실록 193권, 성종 17년 7월 26일 기사 2번째기사 1486년 명 성화(成化) 22년
영의정 윤필상 등이 평안도에 축성을 끝낸 뒤 양전할 것을 아뢰다


영의정(領議政) 윤필상(尹弼商)·좌의정(左議政) 홍응(洪應)이 와서 아뢰기를,
"축성(築城)·양전(量田)538) 은 다 국가의 중요한 일입니다. 그러나 평안도의 축성은 이제 이미 일을 시작하여 군민(軍民)이 다 나아가 쌓고 있는데, 만약에 또 양전까지 한다면 그 일에 이바지할 사람이 없을 것이니, 축성하는 일이 끝나거든 양전하게 하소서."
하고, 우의정(右議政) 이극배(李克培)가 아뢰기를,
"축성하는 일은 10년 안에 성취할 수 없으나, 양전은 몇 달이면 끝낼 수 있으니, 양전한 뒤에 축성하는 것이 좋겠습니다."
하니, 전교(傳敎)하기를,
"우의정의 말이 옳다. 잠시 축성을 멈추고 양전하도록 하라."
하였다. 홍응이 또 아뢰기를,
"올해에는 여러 도(道)에 어사(御史)를 나누어 보내어 환자곡[還上穀]을 거두어 들이게 하였습니다. 전에 어사를 보낸 것은 수령(守令)이 과중하게 거두어 들이는 것을 검찰(檢察)하기 위한 것이었는데, 이제는 어사(御史)를 보내어 독촉하여 받아들이므로, 백성을 소요시킬 뿐 아니라 대체(大體)에 방해되는 것이 있으니, 중지하게 하소서."
하니, 전교하기를,
"널리 의논하여 처리하겠다."
하였다. 정창손(鄭昌孫)·한명회(韓明澮)·심회(沈澮)·노사신(盧思愼)·윤호(尹壕)가 의논하기를,
"어사를 보내어 독촉하여 받아들이는 것은 대체에 방해되는 것이 있으니, 중지시키소서."
하고, 이극배가 의논하기를,
"요즈음 흉년으로 말미암아 나라의 저축을 모두 민간에 흩어 주어서 창고의 곡식이 비었는데 수령이 거두어 들이지 못하므로, 재상 경차관(災傷敬差官)으로 하여금 어사의 벼슬을 아울러 띠고 독촉하여 받아들이게 하였는데, 민간의 소요는 혹 있을 듯도 하나, 올해에는 농사가 조금 잘되었으므로, 잠시 시행하여 보아 한때를 돕는 임시 방편으로 하는 것이고, 해마다 늘 시행하는 법이 아닙니다."
하니, 전교하기를,
"재상 경차관은 어사의 벼슬을 띠지 말라."
하였다.

-----

○領議政尹弼商、左議政洪應來啓曰: "築城、量田, 皆國家重事。 然平安道築城今已始役, 軍民皆赴板築, 若又量田,則無人以供其役。 請待築城事畢後量田。" 右議政李克培曰: "築城之役, 十年之內不能就緖, 量田則可數月而畢, 量田後築城爲便。" 傳曰: "右議政之言是也。 姑停築城而量田可也。" 應又啓曰: "今年, 於諸道分遣御史, 收納還上。 前此遣御史, 所以檢察守令之重斂也, 而今則遣御史督納, 非徒擾民, 有妨大體, 請停之。" 傳曰: "當廣議處之。" 鄭昌孫、韓明澮、沈澮、盧思愼、尹壕議: "遣御史督納,有妨大體, 請停之。" 李克培議: "近因凶歉, 國儲盡散民間, 倉稟空虛, 而守令不能收納, 故令災傷敬差官兼帶御史督納之。 民間騷擾, 恐或有之, 然今年農事稍稔, 姑試行之, 以濟一時之權宜, 非每年常行之法也。" 傳曰: "災傷敬差官, 勿帶御史。"

=====

성종실록 193권, 성종 17년 7월 26일 기사 3번째기사 1486년 명 성화(成化) 22년
대사헌 이경동 등이 신정의 자손을 부시하지 못하도록 할 것에 대해 상소하다


사헌부 대사헌(司憲府大司憲) 이경동(李瓊仝) 등과 사간원 대사간(司諫院大司諫) 이집(李諿) 등이 상소(上疏)하기를,
"신(臣)들이 삼가 상고하건대, 예전에 과거(科擧)를 베풀어 선비를 뽑는 데에는 효렴과(孝廉科)가 있고 현량과(賢良科)가 있고 방정과(方正科)가 있고 박학 굉사과(博學宏詞科)가 있어, 역대(歷代)에서 과거를 중하게 여긴 유래가 오래 되었습니다. 국가에서 과거를 엄하게 하여 서얼(庶孽)이나 장리(贓吏)의 아들과 행실을 잃은 부녀의 자손이 그 사이에 끼지 못하게 한 것은, 참으로 큰 재주 큰 덕이 있는 훌륭한 선비가 다 과거를 거쳐서 나오기 때문인데, 어찌 그 비중을 가볍게 하여 마땅한 사람을 기다릴 수 있겠습니까? 저 장리의 아들도 오히려 이 과거에 낄 수 없다면, 인신(印信)을 위조한 자의 아들이야 어찌 그 안에 하나인들 엿볼 수 있겠습니까? 더구나 신정(申瀞)은 한편으로는 원훈(元勳)의 아들이고 한편으로는 자신이 대신(大臣)인데, 몸소 거짓 인신을 만들어 스스로 반인(伴人)을 차지하였으니, 신들은 장리 10인을 가지고 신정 한 사람과 비교한다 하더라도 오히려 부족하다고 여겨집니다. 그렇다면 10인의 죄를 신정이 아울러 가졌는데, 이제 10인의 아들은 이미 법으로 결단하고 신정의 아들에게만은 그렇게 하지 않았으니, 이는 어찌하여 전하께서 법을 쓰는 것이 이렇게도 상반되는 것입니까? 전하의 분부에 ‘그 때에는 인신을 위조하였다 하여 신정을 죄주지 않았다.’ 하셨으나, 신들의 생각은 이러합니다. 그 죄로 죄주지 않았더라도, 인신을 위조한 자는 신정이고 다른 사람이 아니니, 신정이 어찌 인신을 위조하였다는 이름을 피할 수 있겠습니까? 엎드려 바라건대 전하께서는 다시 깊이 생각하여 훈유(薰蕕)539) 가 그릇을 같이하지 못하도록 더욱 과거의 법을 엄하게 하소서."
하니, 대신에게 다시 의논하라고 명하였다. 정창손(鄭昌孫)이 의논하기를,
"신정(申瀞)은 자신이 대신으로서 인신(印信)을 위조하였으므로 대신의 행실에 매우 어그러지니, 그 아들은 뭇사람의 의논을 물리치고 부시(赴試)를 허가할 수 없겠습니다."
하고, 한명회(韓明澮)가 의논하기를,
"신정의 죄는 종사(宗社)에 관계되는 것이 아니므로 그 때 다만 사사(賜死)하고 관노비(官奴婢)로 붙이지 않았으며, 또 그 아비 신숙주(申叔舟)의 공(功)이 중하므로 사유(赦宥)가 영세(永世)에 미칠 만한데다가, 더구나 신정의 아내는 태종 대왕(太宗大王)의 여손(女孫)이므로 의친(議親)의 자리에 있습니다. 보통 사람으로 논할 수 없으니, 벼슬길을 터 주는 것이 옳겠습니다."
하고 심회(沈澮)가 의논하기를,
"사사로 말한다면, 신정은 원훈(元勳)의 아들이고 자신도 공신(功臣)이니, 자신은 주벌(誅罰)을 면하지 못하더라도, 그 자손은 과거 보는 길을 터 주어야 마땅하겠으나, 공도(公道)로 말한다면, 인신(印信)을 위조한 것은 큰 죄이니, 어찌 그 아들에게 길을 터 주어 부시(赴試)하게 할 수 있겠습니까? 사헌부(司憲府)의 논의가 마땅합니다."
하고, 이극배(李克培)가 의논하기를,
"신정의 아들은 과거에 나아가지 않아야 한다는 것은 이미 전에 의논할 때에 다 아뢰었습니다. 대간(臺諫)은 공론(公論)이 있는 곳입니다."
하고, 노사신(盧思愼)이 의논하기를,
"신정의 죄는 국가에 관계되지 않으니, 자손을 금고(禁錮)하는 것은 아마도 너무 중한 듯합니다."
하니, 승정원(承政院)에 전교하기를,
"이제 뭇사람의 의논을 보건대 길을 터 주는 것이 옳다고 한 것이 있고, 내 뜻에도 그렇게 여겨진다. 이것을 대간에게 말하라."
하였다.

-----

○司憲府大司憲李瓊仝等、司諫院大司諫李諿等上疏曰:
臣等謹按古之設科取士也, 有孝廉焉, 有賢良焉, 有方正焉, 有博學宏詞焉, 歷代所以重科擧者, 尙矣! 國家嚴科目之選, 使庶孽ㆍ贓吏之子、失行婦女之裔, 不得間於其間者, 誠以宏才碩德之彦, 皆由科目而出, 其可輕其器而待其人乎? 彼贓吏之子, 尙不得與於是選, 則僞造印信者之子, 焉能窺其萬一哉? 況申瀞, 一則元勳之子也, 一則身爲大臣也, 而親造僞印, 自占伴人。 臣等竊謂取贓吏十人, 爲一申瀞, 猶未足也。 然則十人之罪, 申瀞兼而有之。 今也十人之子則旣以法斷之, 而獨於瀞之子不爾也, 是何殿下用法如此其相戾也? 殿下敎曰: "當其時, 不以僞造印信罪申瀞也。" 臣等謂雖不以其罪罪之, 僞造印信者, 申瀞也, 非他人也, 則瀞安能逃僞造印信之名也哉? 伏願殿下更留三思, 勿使薰蕕同器, 益嚴科擧之法。
命更議于大臣。 鄭昌孫議: "申瀞身爲大臣僞造印信, 甚非大臣之行, 其子不可排群議而許赴試也。" 韓明澮議: "申瀞之罪, 非關宗社, 故其時只賜死, 妻子亦不屬官奴婢。 且其父叔舟功重,可以宥及永世, 況瀞妻乃太宗大王女孫也, 在議親之列, 不可論以凡人, 許通可也。" 沈澮議: "若以私言之, 則申瀞元勳之子, 身又功臣, 雖未免誅, 其子孫宜通科擧之路。 若以公道言之, 則印信僞造, 罪之大者也, 豈可許通其子使之赴試? 憲府之論當矣。" 李克培議: "申瀞之子不宜赴擧, 已於前議盡之。 臺諫, 公論所在。" 盧思愼議: "申瀞之罪不關國家, 禁錮子孫, 恐爲太重。" 傳于承政院曰: "今觀群議, 有曰許通可也, 予意亦以爲然也。 以是語臺諫。"

=====

성종실록 193권, 성종 17년 7월 26일 기사 4번째기사 1486년 명 성화(成化) 22년
강원도 관찰사 이유인이 도내의 장마 피해 상황을 치계하다


강원도 관찰사(江原道觀察使) 이유인(李有仁)이 치계(馳啓)하기를,
"이번 7월 13일에 도내에 큰비가 내려서, 춘천부(春川府)의 민가 3호와 인제현(麟蹄縣)의 11호와 정선군(旌善郡)의 38호와 고성군(高城郡)의 29호가 물에 떠내려가거나 묻혔고, 물에 빠져 죽은 자가 많습니다."
하니, 명하여 관찰사에게 하서(下書)하여 그 집을 돌보게 하였다.

-----

○江原道觀察使李有仁馳啓: "今七月十三日, 道內大雨, 春川府民三家、麟蹄縣十一家、旌善郡三十八家、高城郡二十九家漂沒, 溺死者多。" 命下書觀察使, 撫恤其家。

=====

성종실록 193권, 성종 17년 7월 27일 경오 1번째기사 1486년 명 성화(成化) 22년
일본국 대마주 태수 종정국이 사람을 보내어 토산물을 바치다


일본국(日本國) 대마주(對馬州) 태수(太守) 종정국(宗貞國)이 사람을 보내어 와서 토산물을 바쳤다.

-----

○庚(子)〔午〕 /日本國 對馬州太守宗貞國遣人來獻土宜。

=====

성종실록 193권, 성종 17년 7월 28일 신미 1번째기사 1486년 명 성화(成化) 22년
두 대비가 승정원에 술을 내리다


두 대비(大妃)가 명하여 승정원(承政院)에 술을 내리고, 이어서 전교하기를,
"지난해의 흉황(凶荒)으로 주상(主上)께서 백성을 구제하기에 전념하여 애타게 우려하시더니, 올해에는 곡식이 조금 잘되었고, 또 내일은 주상의 탄신(誕辰)이니, 주상께서 반드시 잔을 드실 것이다. 우리는 오늘 술자리를 베풀어 주상을 위로하고, 이어서 경(卿)들에게 술을 내리니, 마시라."
하였다.

-----

○辛未/兩大妃命賜酒于承政院。 仍傳曰: "去年凶荒, 主上勤於救民, 焦思憂慮。 今歲稍稔, 且明日乃主上誕辰, 主上必稱觴矣。 我等今日置酒以尉主上, 仍賜卿等酒, 其飮之。"

=====

성종실록 193권, 성종 17년 7월 28일 신미 2번째기사 1486년 명 성화(成化) 22년
사헌부·사간원에서 신정의 자손을 부시하지 못하도록 할 것에 대해 상소하다


사헌부(司憲府)·사간원(司諫院)에서 글을 함께 하여 상소(上疏)하기를,
"신들이 가만히 생각하건대, 대신(大臣)의 의논이 공(公)에서 나오면 기강(紀綱)이 발라서 국가가 편안하여지고, 대신의 의논이 사(私)에서 나오면 기강이 어지러워서 국가가 위태로와지니, 대신이 국가에 관계되는 것은 중대합니다. 이제 전하께서 신들의 소(疏)를 그르게 여기지 않고 대신에게 의논하여 하나로 귀결된 논의를 듣고자 하셨으니, 이는 바로 대신이 충직한 말과 바른 논의로 기강을 유지할 때인데, 한명회(韓明澮)·노사신(盧思愼)은 미혹한 생각을 고집하여 깨닫지 못하고 전의 의논을 굳이 지켜서, ‘신정(申瀞)의 죄는 국가에 관계되는 것이 아니니 자손을 금고(禁錮)하는 것은 너무 심하다.’고도 하고, ‘신정은 자신이 원훈(元勳)의 아들이고 아내가 종실(宗室)의 여손(女孫)이다.’라고도 하며, ‘예전에는 사유(赦宥)가 영세(永世)에 미쳤다.’는 말까지 하여, 그 아들을 부시(赴試)하게 하는 것이 옳다 하였는데, 전하께서 문득 그것을 믿고 신들의 말을 받아들이지 않으시니, 전하께서 이러한 사람의 뜻을 공에서 나왔다고 생각하시는지 모르겠습니다. 이것을 공정하다고 생각하신다면 정창손(鄭昌孫)·심회(沈澮)의 바른 논의를 도리어 공정하지 않다고 생각하십니까? 한명회와 신숙주(申叔舟)는 혼인한 집안이니, 신정의 아들을 의논할 때에는 인혐(引嫌)하여 피하여야 마땅한데, ‘원훈의 자손은 사유가 영세에 미친다.’는 말을 하였으니, 신정의 아들을 용서하려는 까닭은 혼인한 집안이기 때문에 감싸는 것이 아닌지 어찌 알겠습니까? 그렇다면 한명회의 의논이 과연 공에서 나왔겠습니까?
또 전일 《대전(大典)》을 교정할 때에 노사신이 실로 그 일을 맡았으니, ‘인신(印信)을 위조한 자는 처자를 노비(奴婢)로 삼는다.’는 법을 너무 심하다고 생각하였으면 건의하여 고쳤어야 마땅한데도 일찍이 한 마디 말도 언급하지 않고 영세(永世)의 법으로 정하였는데, 신정의 아들을 의논할 때에 이르러서는 도리어 자손을 금고하는 것을 너무 심하다고 하였습니다. 전일 《대전》을 정한 자가 이 사람이고 오늘날 신정을 의논하는 자도 이 사람인데, 전후가 이처럼 모순되니, 그렇다면 노사신의 의논이 과연 공에서 나왔겠습니까? 이것으로 보면 두세 사람의 의논은 참으로 공정한 것이 아닌데, 전하께서 정창손 등의 정대(正大)한 논의를 버리고 이처럼 공정하지 않은 의논을 취하신 것은 무슨 까닭입니까? 엎드려 바라건대 전하께서는 다시 깊이 생각하여 공의(公議)를 따르소서."
하였으나, 끝내 들어주지 않았다. 대사헌(大司憲) 이경동(李瓊仝) 등이 또 극진히 논하였으나 끝내 들어주지 않았다.

-----

○司憲府、司諫院交章上疏曰:
臣等竊謂大臣之議出於公, 則紀綱正而國家安; 大臣之議出於私, 則紀綱紊而國家危, 大臣之關於人國家重矣。 今殿下不以臣等之疏爲非, 而乃議諸大臣, 欲聞歸一之論, 此正大臣忠言正論維持紀綱之時也。 而韓明澮、盧思愼執迷不悟, 固守前議, 或曰: "瀞之罪非關國家, 子孫禁錮太重。" 或曰: "瀞身爲元勳之子, 妻爲宗室女孫。" 至引古者宥及永世之語, 而以其子赴試爲可焉。 殿下遽信之, 不納臣等之言, 未審殿下以若人之意爲出於公乎? 若以爲公, 則其以鄭昌孫、沈澮之正議, 反以爲不公乎? 明澮與申叔舟爲婚姻之家, 則其議瀞子也, 當引嫌避之, 而乃有 ‘元勳之子’、‘宥及永世’ 之語, 其所以假貸瀞子也, 安知不爲婚姻之故而庇護之耶? 若然則明澮之議, 果出於公乎? 且前日之讎校《大典》也, 思愼實掌其事, 如以僞造印信者妻子爲奴婢之法爲太重也, 當建議改之, 而曾無一語及之, 定爲永世之法。 至於議瀞子也, 反以禁錮子孫爲太重。 前日定《大典》者, 斯人也, 今日議瀞者,亦斯人也, 而前後矛盾如此。 然則思愼之議果出於公乎? 以此觀之, 則數人之議, 實非公也。 殿下舍昌孫等正大之論, 而取如此不公之議, 何哉? 伏惟殿下更留三思, 以從公議。
不聽。 大司憲李瓊仝等又極論之, 竟不聽。

=====

성종실록 193권, 성종 17년 7월 28일 신미 3번째기사 1486년 명 성화(成化) 22년
유순·김흔·홍귀달·조지·이수생에게 관직을 제수하다


유순(柳洵)을 가선 대부(嘉善大夫) 형조 참판(刑曹參判)으로, 김흔(金訢)을 통정 대부(通政大夫) 공조 참의(工曹參議)로, 홍귀달(洪貴達)을 가정 대부(嘉靖大夫) 경주 부윤(慶州府尹)으로, 조지(趙祉)를 통정 대부 진주 목사(晉州牧使)로, 이수생(李壽生)을 통정 대부 제주 목사(濟州牧使)로 삼았다.

-----

○以柳洵爲 嘉善刑曹參判, 金訢通政工曹參議, 洪貴達嘉靖慶州府尹, 趙祉通政晋州牧使, 李壽生通政濟州牧使。

=====

성종실록 193권, 성종 17년 7월 29일 임신 1번째기사 1486년 명 성화(成化) 22년
임금의 탄일이므로 백관이 권정례로 진하하다


임금의 탄일(誕日)이었다. 백관(百官)이 권정례(權停禮)로 진하(陳賀)하였다.

-----

○壬申/誕日。 百官以權停禮陳賀。

=====

