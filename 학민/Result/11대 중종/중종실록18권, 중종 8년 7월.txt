중종실록 18권, 중종 8년 7월 1일 정묘 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○丁卯朔/臺諫啓前事, 不允。

=====

중종실록 18권, 중종 8년 7월 2일 무진 1번째기사 1513년 명 정덕(正德) 8년
점마를 각도에 나누어 보내다


점마(點馬)270) 를 각도에 나누어 보냈는데, 조방언(趙邦彦)이 전라도로 갔다.

사신은 논한다. 조방언이 말을 점검할 적에, 한 친척의 집에서 기르는 양마(良馬)를 남몰래 국마(國馬)로 바꾸어 함평 현아(咸平縣衙)에 옮겨 먹이다가, 일을 마치고 돌아올 적에 가져다가 자기의 소유로 만들었으므로, 듣는 사람들이 모두 비루하게 여기었다.

-----

○戊辰/分遣點馬于諸道, 趙邦彦往全羅道。

【史臣曰: "邦彦之點馬也, 有一姻屬, 家畜良馬, 邦彦陰以國馬, 私換其馬, 移喂於咸平縣衙。 竣事還朝, 取以爲己有, 聞者鄙之。"】

=====

중종실록 18권, 중종 8년 7월 2일 무진 2번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○臺諫啓前事, 不允。

=====

중종실록 18권, 중종 8년 7월 3일 기사 1번째기사 1513년 명 정덕(正德) 8년
헌부가 김한로의 체직을 청하다


대간이 윤순·변수·송수(宋壽)의 일을 아뢰고, 헌부가 아뢰기를,
"평안도 점마(平安道點馬) 김한로(金漢老)는 봉사(奉使)하기에 합당치 않으니 체직하소서."
하였으나, 모두 윤허하지 않았다.

-----

○己巳/臺諫啓尹珣、邊脩、宋壽 〔等事〕 。 憲府啓: "平安道點馬金漢老, 不合奉使, 請遞。" 皆不允。

=====

중종실록 18권, 중종 8년 7월 4일 경오 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○庚午/臺諫啓前事, 不允。

=====

중종실록 18권, 중종 8년 7월 5일 신미 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○辛未/臺諫啓前事, 不允。

=====

중종실록 18권, 중종 8년 7월 6일 임신 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○壬申/臺諫啓前事, 不允。

=====

중종실록 18권, 중종 8년 7월 7일 계유 1번째기사 1513년 명 정덕(正德) 8년
순릉 헌관 지윤제를 추문하다


순릉 헌관(順陵獻官) 지윤제(池允濟)를 금부(禁府)에 내려 까닭 없이 향소(享所)에 나아가지 않은 죄를 추문하였다.

사신은 논한다. 이 때 제사의 의식이 무너져 집사(執事)들이 삼갈 줄을 모르고 대감(臺監) 역시 규검(糾檢)하지 않아서, 어명을 내려 거듭 밝혀도 아래에서 봉행하는 자가 없었다.

-----

○癸酉/下順陵獻官池允濟于禁府, 推無緣不詣享所之罪。

【史臣曰: "是時祀事陵夷, 執事不恪, 臺監亦不紏檢。 雖以承傳申明, 下無奉行者。"】

=====

중종실록 18권, 중종 8년 7월 7일 계유 2번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○臺諫啓前事, 不允。

=====

중종실록 18권, 중종 8년 7월 7일 계유 3번째기사 1513년 명 정덕(正德) 8년
황해도 관찰사가 생원 강준을 천거하다


황해도 관찰사가 안악군(安岳郡)에 사는 생원(生員) 강준(姜濬)을 천거하였는데, 그는 학식이 풍부하되 벼슬을 구하지 않고 예절을 갖춰 제사를 받들면서 향리(鄕里)를 가르쳐 자못 읍인들의 경모(敬慕)를 받으므로, 발탁하여 풍화를 진작시키기를 청한 것이었다.

-----

○黃海道觀察使, 薦安岳郡居生員姜濬, 博學多識, 不求仕宦, 祭祀以禮, 訓誨鄕里, 頗爲邑人敬慕, 請擢用, 以礪風化。

=====

중종실록 18권, 중종 8년 7월 8일 갑술 1번째기사 1513년 명 정덕(正德) 8년
예조가 특송 왜노에 관해 아뢰다


예조가 아뢰기를,
"지금 나온 특송(特送) 왜노(倭奴) 등이 불순한 짓을 많이 하고 있습니다. 그들이 처음 제포(薺浦)에 와서 정박할 적에 변장(邊將)이 왜노에게 ‘장삿배는 돌려보내라.’는 뜻으로 말하였는데도 머물려 두고 보내지 않으므로, 말을 전한 통사(通事)를 가두고자 하니, 특송 왜노가 일어나 칼을 빼들고, 따라온 왜노 역시 칼을 차고서 그를 따라 난동을 부리다가 변장이 개유(開諭)한 뒤에 그쳤습니다. 그리고 옛날에는 포(浦)에 머물러 있는 격왜(格倭)가 우리 나라에서 요미(料米)를 받아 먹었는데, 지금은 대마 도주(對馬島主)가 미어(米魚)를 내보내 격왜에게 주면서 말하기를 ‘조선이 만약 굳이 신약(新約)을 고집하고 옛날을 회복하지 않거든 너희들은 조선의 요미를 받지 말고 이 양식을 먹으라.’고 하니, 이는 몹시 불순한 짓입니다. 신 등의 생각에는 전에 재감(裁減)한 것이 너무 지나친 듯하니, 이제 만약 그들의 청을 다 들어 주지 않으면 틈이 생길까 염려됩니다. 대신에게 의논하여 처리하소서."
하니, 전교하기를,
"이제 예조의 아룀을 보았다. 전에 왜노의 일에 대해 이미 조정 대신과 해당 관원 등으로 더불어 깊이 상의하였거니와, 내 생각에는 대마도가 반란이 있은 후 화의를 청할 길이 없다가 일본(日本)의 청으로 허락을 받게 되었은즉, 반드시 기쁘게 받아들이며 공손히 사의를 표할 줄 알았다. 그런데 지금 나온 왜노 등이 조그만 일로 성을 내어 칼을 차고 크게 외치며 변장을 업신여기고 우리 나라를 능욕하는가 하면, 도주(島主)는 유포 왜인(留浦倭人)에게 미어 등의 물건을 주면서 말하기를 ‘조선이 만약 굳이 신약을 고집하거든 조선의 요미를 받지 말라.’고까지 하니, 너무나 무례하고 불순하다. 그 흉모를 헤아릴 수 없으니, 지금의 처치에 있어 관계된 바가 가볍지 않다. 지난해 화의를 청할 때 조정의 의논에 의해 가벼이 허락하였는데, 왜노가 그 가벼이 허락함을 인해 도리어 업신여기는 마음을 내는 것이 아닐까? 이제 그들이 성을 낸다 하여 조금이라도 신약(新約)을 고치면 더욱 업신여기는 마음을 낼것이요, 그들의 무한한 욕심을 막기 어려우리니, 이로 인해 변방의 흔단이 생길까 염려된다. 이미 화친을 허락한 일은 이제 다시 논할 수 없거니와, 이번에 대답할 말은 신중히 살펴 정하지 않을 수 없다. 지난해 화친을 의논할 때에 내가 ‘쉽게 허락하면 소추(小醜)271) 가 깔볼 것이라.’고 생각하여 허락하기를 매우 어렵게 여겼는데, 내가 다시 생각해 보니, 이 일은 처리가 쉽지 않다. 널리 의논하여 결정하라."
하였다.

사신은 논한다. 경오년의 난이 있은 후 온 조정이 모두들 ‘차라리 교통을 끊고 변화를 보는 것이 편하다.’고 말하는데도, 성희안이 극력 허화를 청하였는데, 이에 와서 사람들이 모두 후회하였다.

-----

○甲戌/禮曹啓曰: "今來特送倭奴等, 多有不順之事。 其初來泊薺浦, 邊將語倭以商賈船還送之意, 而逗遛不送。 欲囚傳語通事, 則特送倭奴, 先起佩劍, 而從倭亦皆佩劍喧鬨, 邊將開諭而後止。 古則留浦格倭受料而食, 今者對馬島主, 以米魚出送, 遺格倭而語之曰: ‘朝鮮若堅執新約, 而不復其古, 則汝等不受朝鮮之料, 而食此糧饌。’ 云, 此甚不順。 臣等意以爲, 前所裁減, 似乎太過。 今若不盡從其請, 則慮或生釁, 請議于大臣處之。" 傳曰: "今觀禮曹所啓。 前者倭奴事, 已與朝廷大臣該官等, 熟計商度。 予以爲對馬島叛亂之後, 無路請和, 因日本之請而許焉, 則必欣然納款, 卑辭申謝。 今來倭等因小事, 輒發怒, 佩劍大呼, 輕侮邊將, 凌辱我國。 且島主至送米魚等物于留浦倭人等曰: ‘朝鮮若執新約, 則勿受朝鮮之料。’ 云, 其桀驁不順甚矣。 兇謀難測, 今之處置, 所關非輕。 年前請和之時, 因朝廷之議, 而輕許之, 無乃倭奴因其輕許, 而反生輕侮之心乎? 今因發怒, 而小變新約, 則尤生輕侮之心。 谿壑之欲難塞, 因此恐起邊釁。 已往許和事, 今不可更論, 今所答之辭, 不可不審定。 前年議和之時, 予疑若輕許, 則必速小醜之慢易, 故重難許之。 予更料此事, 處之非輕, 其廣議以定。"

【史臣曰: "倭奴庚午作亂之後, 朝廷皆以爲宜絶交通, 觀變爲便, 成希顔力請許和。 至是人皆悔恨。"】

=====

중종실록 18권, 중종 8년 7월 8일 갑술 2번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○臺諫啓前事, 不允。

=====

중종실록 18권, 중종 8년 7월 9일 을해 1번째기사 1513년 명 정덕(正德) 8년
함경도에 큰 물이 지다


함경도에 큰 물이 져서 농사에 피해를 주었다.

-----

○乙亥/咸鏡道大水害稼。

=====

중종실록 18권, 중종 8년 7월 10일 병자 1번째기사 1513년 명 정덕(正德) 8년
송일 등이 왜인 문제를 의논드리다


송일(宋軼)·정광필(鄭光弼)·노공필(盧公弼)·김응기(金應箕)·강혼(姜渾)·이손(李蓀)·신용개(申用漑)·정광세(鄭光世)·장순손(張順孫)·김전(金詮)·박열(朴說)·강징(姜澂)·유담년(柳聃年)·정광국(鄭光國)·서극철(徐克哲)·황성창(黃誠昌) 등이 의논드리기를,
"왜인이 허화한 뒤에 도주가 만약 성심으로 귀순하고 딴 생각 없이 공손하다면 그 소소한 청을 들어 줄 수도 있거니와, 지금 보내 온 성영(成永)이 사은(謝恩)을 칭하면서 한결같이 옛일을 회복하고자 하여 언어 행동에 불손한 것이 많으니 이제 만약 그 청을 들어주면 그들은 반드시 우리의 실정을 알아 더욱 업신여기는 마음을 낼 것이니 한결같이 처음 약속에 의하는 것이 마땅하겠습니다."
하니, ‘알았다.’고 전교하였다.

-----

○丙子/宋軼、鄭光弼、盧公弼、金應箕、姜渾、李蓀、申用漑、鄭光世、張順孫、金詮、朴說、姜徵、柳聃年、鄭光國、徐克哲、黃誠昌等議: "倭人許和之後, 島主若誠心歸款, 恭順無他, 則其小小之請, 或可從之。 今遣成永, 以謝恩爲名, 而遽欲一復舊事, 且其所言所爲, 多有不遜。 今若從其請, 則彼必知我淺深, 益生慢易之心矣, 一依初約爲當。" 傳曰: "知道。"

=====

중종실록 18권, 중종 8년 7월 11일 정축 1번째기사 1513년 명 정덕(正德) 8년
간원이 가랑관 김감의 죄를 추문토록 청하다


대간이 전의 일을 아뢰고, 간원이 아뢰기를,
"충훈부의 공신 자손에 관한 일과 교서 등록지(敎書謄錄紙)에 드는 것은, 진배(進排)하는 일은 이미 아뢰어 윤허를 받았거니와, 가랑관(假郞官) 김함(金瑊)이 도련지(擣鍊紙) 50여 권을 봉납하였는데, 쓴 것은 겨우 30∼40장 뿐이요, 나머지는 처치한 곳이 없으므로, 충훈부는 김함을 논죄하여 그에게 물리고자 합니다. 그러나 장오(贓汚)에 관한 일이니 법사(法司)로 하여금 추문하게 하시고, 또 그 때 도사(都事)·경력(經歷)이 가관(假官)에게만 맡기고 살피지 않았으니, 아울러 추문하소서."
하니, 전교하기를,
"김함은 금부에 내려 추문할 것이며, 도사·경력 역시 추문하라. 나머지도 다 윤허하지 않는다."
하였다.

-----

○丁丑/臺諫啓前事。 諫院啓: "忠勳府功臣子孫及敎書謄(祿)〔錄〕 紙, 入量進排事, 啓請蒙允。 假官金瑊, 捧納擣鍊紙五十餘卷, 而書寫則只三四十餘張, 而餘無置處。 忠勳府欲扺瑊罪, 時方徵之, 然事干贓汚, 請令法司推之。 且其時都事、經歷, 獨委假官, 不之紏檢, 請竝推。" 傳曰: "金瑊下禁府推之, 都事、經歷, 亦可推也。 餘皆不允。"

=====

중종실록 18권, 중종 8년 7월 12일 무인 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○戊寅/臺諫啓前事, 不允。

=====

중종실록 18권, 중종 8년 7월 12일 무인 2번째기사 1513년 명 정덕(正德) 8년
전라도에서 뇌부와 뇌창을 헌납하다


전라도에서 뇌부(雷斧)와 뇌창(雷槍)을 헌납하였으니, 앞서 하서(下書)하였기 때문이었다.

-----

○全羅道獻雷斧、雷搶, 先是下書故也。

=====

중종실록 18권, 중종 8년 7월 13일 기묘 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○己卯/臺諫啓前事, 不允。

=====

중종실록 18권, 중종 8년 7월 13일 기묘 2번째기사 1513년 명 정덕(正德) 8년
나주에 큰 물이 지다


나주(羅州)에 큰 물이 져서 사람과 가축이 많이 빠져 죽었으므로, 전교하기를,
"함경도에 이미 수재가 있었는데, 지금 또 이와 같이 수재가 있으니 재변이 어찌 헛되이 생기겠는가! 내 몹시 두렵다. 인축(人畜)과 가사(家舍)의 표몰(漂沒)한 숫자를 그 도의 관찰사로 하여금 속히 조사하여 치계(馳啓)하게 하라."
하였다.

-----

○羅州大水, 人畜多溺死。 傳曰: "咸鏡道旣有水災, 今又如此, 變豈虛生? 予甚恐懼。 人畜家舍漂沒之數, 令其道觀察使, 速審馳啓。"

=====

중종실록 18권, 중종 8년 7월 14일 경진 1번째기사 1513년 명 정덕(正德) 8년
대간이 성영의 호송관 조윤녕의 체직을 청하다


대간이 전의 일을 아뢰고, 또 아뢰기를,
"성영(成永)의 호송관 조윤녕(趙允寧)이 젊고 일을 겪지 못하였으며, 또 성영은 불손한 언어에다 우리 나라 실정을 알고자 간첩으로 온 자라, 이제 뜻을 이루지 못하고 돌아감에 있어 도중에 불순한 말이 있을까 두려우니, 그 변을 미리 대비하지 않을 수 없습니다. 청컨대 윤녕을 체직하고 다시 사리를 아는 자는 택하여 보내소서."
하였다.

사신은 논한다. 처음에 이조 판서 김전이 그 삼촌질(三寸姪) 김안정(金安鼎)·김응기(金應箕), 매자(妹子) 하취심(河就深)·장순손(將順孫), 사위[壻] 조윤녕을 호송관(護送官)으로 천망하였는데, 취심과 윤녕은 모두 젖내나는 어린아이다. 특송을 접대하는 책임은 극히 중대한 것인데, 전조가 청탁을 물리치기 어렵게 여기어 이러한 무리를 천망하였으며, 응기는 예조 판서가 되어 또한 그 조카를 천망해 주기를 청하였으니, 이러고서도 육경의 자리에 있을 수 있겠는가!
윤녕은 체직하라 명하고, 나머지는 윤허하지 않았다.

-----

○庚辰/臺諫啓前事, 又啓: "成永護送官趙允寧, 少不更事, 且成永言語不遜, 欲知我國淺深, 爲間諜來耳。 今不得意而歸, 恐中道有不遜之語, 不可不應變。 請遞允寧, 更擇識事理者遣之。"

【史臣曰: "初吏曹判書金詮, 以其三寸姪金安鼎、金應箕妹子河就深、張順孫壻趙允寧, 擬護送官。 就深、允寧, 皆乳臭兒也。 接待特送之任至重, 銓曹重違請托, 以此輩擬之。 應箕判禮部, 亦請擬其姪, 如此而居六卿之位可乎?"】
命遞允寧, 餘不允。

=====

중종실록 18권, 중종 8년 7월 15일 신사 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○辛巳/臺諫啓前事, 不允。

=====

중종실록 18권, 중종 8년 7월 15일 신사 2번째기사 1513년 명 정덕(正德) 8년
부제학 박소영의 상소문


부제학 박소영(朴召榮)이 상소하였는데, 대략 이러하였다.
"정치에는 근본이 있고 기강이 있습니다. 전하께서 패란(敗亂)의 자취를 제거하고 선왕의 정치를 회복하시어 정성을 다해 정치에 힘쓰신 지 지금 8년이라, 한 가지의 계획을 세우거나 한 마디의 명령을 내리심에 감히 마음대로 하지 않으시고 반드시 대신에게 의논하시니, 그 자신을 책망하는 마음이 지극하다 이르겠습니다. 그러나 근래 조정을 보건대, 일을 의논하여 결단할 때 각각 시비를 고집하여 싸우기만 하고 결단하지 못하는 것이 마치 물 가운데 나무가 정착할 곳이 없어 동서로 떠다니는 것 같되, 한 사람의 대신이나마 흔들리지 않게 정확히 잡아 국시를 정하고 국론을 결단하여 임금이 믿고 백성이 의지하는 바 되게 하는 자가 있지 않으니, 이는 전하께서 위임하는 정성이 없어서 그런 것입니까? 옛말에 이르기를 ‘어진이를 구하는 데 힘쓰고 어진이를 들어 맡김에 안심하라’ 하였습니다. 전하께서는 어진 보좌를 구하여 그 노고를 대신하게 하실 것인데, 한갓 유사(有司)의 일에 심력을 쓰시니 이 어찌 안심하실 때가 있을 것이며, 장차 누가 전하께서 정치의 근본을 아신다고 이르겠습니까! 신 등은 들으니 ‘의심나면 맡기지 말고 맡겼으면 의심하지 말라’ 하였으니, 진실로 인재를 얻어 벼슬을 시켰은즉 그 직무는 간여할 바가 아닙니다. 그런데, 지금 전하께서는 이를 힘쓰지 않으시고 단 한 가지 일의 과오에도 문득 사정을 두었는가 의심하고, 심지어는 부첩(簿牒)을 들이라 하여 친히 열람하시면서 엄책을 내려 사람으로 하여금 의심하고 두려워하게 하시나, 전하께서는 이러한 것 때문에 사람마다 의심을 두어서는 아니됩니다. 온 조정을 다 의심하고 믿을 바 없다고 한다면, 전하께서 의지하고 믿을 것은 다시 어떤 사람이겠습니까! 신 등은 아마도 전하께서 정치하는 요강(要綱)을 알지 못하는 듯싶습니다.
신 등은 들으니 ‘안을 밝히는 자는 항상 자신의 허물을 보고 남의 허물은 보지 않으며, 밖을 밝히는 자는 남의 허물을 보고 자신의 허물을 보지 못한다.’고 하였습니다. 전하께서는 천품이 총명하여 일의 시비를 분변하고 사람의 잘잘못을 살피심에 실로 여유가 있거늘, 문부의 약간 잘못된 것까지 반드시 살펴 고치시면서, 살피기 좋아함이 자신의 허물이 되는 것을 알지 못하시니, 전하의 밝히심은 곧 그 안에서 하는 것이 아니라, 한갓 밖에서만 하는 것이 아니겠습니까! 옛날에 송 신종(宋神宗)이 밝히기를 좋아하여 항상 궁중에서 손수 조지(詔旨)를 초하며 외방의 일을 지휘하였는데, 그 좌우가 다 이르기를 ‘폐하께서 총명하고 용단이 있어 그 위복(威福)이 자신에 있습니다.’라고 하였으나, 사마광(司馬光)은 홀로 ‘옳지 못하다.’고 말하였습니다. 요즈음 들으니, 전하께서 역시 궁중에서 친히 전지(傳旨)를 초하시어 한 글자만 잘못되어도 오히려 성상의 살피심에 수고가 된다 하오니, 임금의 할 일이 과연 이런 데에 있겠습니까! 옛말에 이르기를 ‘물이 너무 맑으면 고기가 없고, 사람이 너무 살피면 유가 없다.’고 하였거니와, 대개 윗사람이 살피기를 좋아하면 아랫사람이 용납될 수 없습니다. 그렇다면 전하께서 하시는 일은 한갓 말단인 것입니다. 아! 임금이란 세상에 뛰어난 자질과 총명한 지혜가 없는 것이 걱정이 아니라, 학문의 실지가 없는 것이 걱정입니다. 참으로 능히 도덕성명(道德性命)의 근원에 조예가 깊으면 사물의 이치를 다하여 온갖 기무(機務)에 응할 수 있거든, 하물며 남에게 취하여 자신을 돕고 자신을 살펴 남을 용서함이리까! 이것은 학문 중의 일입니다. 엎드려 바라건대, 전하께서는 유념(留念)하소서."

-----

○副提學朴召榮等上疏, 其略曰:
爲治有本, 爲政有綱。 殿下去敗亂之迹, 復先王之政, 銳意圖治, 八年于玆。 建一事, 施一令, 不敢自用, 必咨於大臣, 其所責望者, 可謂至矣。 然近觀朝廷, 議事斷論, 各執是非, 紛然不決, 如河中之木, 泛泛東西, 無所(厎)〔底〕 處, 未有一大臣, 獨執正確然不撓, 定國是斷國論, 而爲上所信, 爲下所依者。 是殿下無有委任之誠而然耶? 古語曰: ‘勞於求賢, 逸於任人。’ 殿下務求賢佐, 以代其勞, 而徒疲於有司之任。 是寧有得逸之時, 而將謂殿下知爲治之本乎? 臣等聞 "疑則勿任, 任則勿疑。 苟得人以命官, 則其所職務, 吾不敢與也。" 今殿下不務於此, 而但於一事之誤, 輒疑其徇情庇私, 至命入簿牒, 親自考閱, 遽加峻譴, 使人疑畏。 然殿下不可以此, 而置疑於人人也。 擧朝廷皆可疑而無所信, 則殿下之所倚信者, 更何人哉? 臣等恐殿下未知爲政之綱也。 臣等聞: "用明於內者, 常見已過, 而不見人過, 用明於外者, 能見人過, 而不見已過。" 殿下天性聰明, 辨事是非, 察人曲直, 固有餘矣。 至於文簿少誤, 必加審改, 而不知好察之爲吾過, 則殿下之用明, 無奈不於其內, 而徒於外乎? 昔宋 神宗, 好用明, 常於禁中, 手草詔旨, 指揮外事, 左右皆曰: "陛下聰明剛斷, 威福在己。" 司馬光獨言其不可。 近聞殿下, 亦於禁中, 親草傳旨, 一字詿誤, 猶勞聖鑑。 王者所務, 果在於是乎? 古語云: "水至淸則無魚, 人至察則無徒。" 蓋上好察, 則下無所容也。 然則殿下之所事者徒末耳。 嗚呼, 人主不患無高世之資、聰明之智, 而患無學問之實。 苟能深造於道德、性命之原, 則可以盡事物之理, 應萬務之機。 況取人以裕己, 察己而恕人, 此學中事也, 伏願殿下留意焉。

=====

중종실록 18권, 중종 8년 7월 16일 임오 1번째기사 1513년 명 정덕(正德) 8년
성절사 호조 참판 유미가 표문을 받들고 경사로 가다


성절사(聖節使) 호조 참판(戶曹參判) 유미(柳湄)가 표문(表文)을 받들고 경사로 갔다.

-----

○壬午/聖節使戶曹參判柳湄, 奉表如京師。

=====

중종실록 18권, 중종 8년 7월 16일 임오 2번째기사 1513년 명 정덕(正德) 8년
홍문관에 상소를 살피도록 전교하다


홍문관에 전교하기를,
"상소에 ‘살피기를 좋아한다.’고 말하였는데, 무슨 일을 가리켜 말한 것인지 알지 못하겠다. 또 ‘어진이 구하는 데 힘쓰고 어진이를 들어 맡김에 안심하라.’고 말하였는데, 지금 삼공(三公)·육경(六卿)과 서사(庶司)에 포열한 벼슬아치 외에 또 다시 어진 사람이 얼마나 있는가? 물어서 대답하라."
하니, 직제학(直提學) 윤은보(尹殷輔) 등이 회계하기를,
"근래 해사(該司)의 추안(推案)272) 을 자주 들여다가 살피시는데, 무릇 공사란 유사(有司)에게 맡기면 대체가 발라지는 것입니다. 부첩(簿牒)의 일을 일일이 다 성상의 살핌을 거치려면 장차 이겨내지 못하는 걱정이 있을 것이요, 또한 대체를 손상하여 살피기 좋아하는 병폐가 있을까 걱정되기 때문에 소에 언급한 것이요, 특별히 지적한 것은 없습니다."
하였다.

-----

○傳于弘文館曰: "疏云: ‘好察,’ 未知指言何事耶? 又云: ‘勞於求賢而逸於任人。’ 今者三公六卿, 布列庶司之外, 又復有幾賢人耶? 問而啓之。" 直提學尹殷輔等回啓曰: "近來該司推案, 頻入觀覽。 凡公事當付有司, 則大(網)〔綱〕 正矣。 以簿牒之事, 一一盡經聖鑑, 則將有不勝之患, 而亦傷於大體。 恐有好察之病, 故疏中及之耳, 別無所指也。"

=====

중종실록 18권, 중종 8년 7월 16일 임오 3번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○臺諫啓前事, 不允。

=====

중종실록 18권, 중종 8년 7월 16일 임오 4번째기사 1513년 명 정덕(正德) 8년
홍문관이 변론에 대한 차자를 올리다


홍문관이 차자(箚子)를 올렸다. 대략,
"전하께서 밤낮으로 걱정하시면서 성심껏 다스리고자 하시면 마땅히 의향을 바로잡고 계책을 원대히 하여 대강(大綱)을 정리하시어야 되는데, 근일에는 미세한 일에 정신을 쏟아 살피심이 많으시니, 이와 같이 하시면 성상의 성의가 비록 근면하나 다스림에 도움은 없고 도리어 해로움이 있을 뿐입니다. 신 등은 이 때문에 감히 성상께 아뢰었으되, 전하께서는 스스로 반성하지 않고 도리어 변론을 더하시니, 신 등은 알지 못하겠습니다. 전하께서 미세한 일을 친히 살피심으로 정치의 근본을 삼아서입니까? 전하께서 이것으로 정치를 하시면 아랫사람이 다 그 풍조를 따라 날로 조급한 지경에 나아가게 되리니, 나라의 원기(元氣)를 상함이 얼마나 많겠습니까? 신 등이 보건대 성상의 치우친 마음이 여기에 있을까 염려되어 스스로 참지 못하고 말씀드리오니, 바라건대 전하께서는 깊이 살피소서."
하였는데, 전교하기를,
"대체를 숭상하고 세찰(細察)을 일삼지 말라고 말한 것은 매우 당연하다. 그 많은 일중에 어찌 잘못이 없으랴! 알지 못하면 모르거니와 알면 고쳐야 된다. 그러나 ‘변론’이라 이른 말은 잘못이다."
하였다.

-----

○弘文館上箚子, 其略曰:
殿下憂勤宵旰, 誠心求治, 當正意向遠猷謀, 以整大綱, 而近日留神聽察者, 多在於細務。 若是則聖意雖勤, 無補於治, 而反有害矣。 臣等爲是, 敢瀆宸聰, 殿下不自省察, 反加辨論。 臣等未知殿下, 以親細務, 爲致治之本耶。 殿下以是爲治, 則下皆承風, 日趨於辨急, 其傷國元氣, 不幾多乎? 臣等竊見聖情所偏, 或在於是, 不能自默。 伏願殿下深察焉。
傳曰: "尙大體不事細察, 所言甚當。 萬幾之間, 豈無所失? 不知則已, 知則當改也。 然其曰: ‘辨論’ 者非也。"

=====

중종실록 18권, 중종 8년 7월 17일 계미 1번째기사 1513년 명 정덕(正德) 8년
정원에 홍문관이 올린 상소를 전교하다


정원에 전교하기를,
"어제 홍문관이 올린 상소의 뜻을 되풀이해 보건대, 지극히 당연하다. 그러나 다시 생각해 보면, 요(堯)·순(舜) 시대는 무위이화(無爲而化)하였으니, 상고의 일은 지금과 다르다. 우리 나라는 문부가 자못 많아 때로 상언(上言)과 해사(該司)의 공사에 미진한 곳과 혹은 사간을 추문하지 않고 함부로 형장을 쓰는 것을 보고 중지하라 하였는데, 홍문관이 ‘살피기 좋아한다.’고 이른 것이 다 이러한 일을 지적함이리라. 또한 옛날에는 공사가 이토록 많지 않았는데, 지금은 간위(奸僞)가 날로 불어나서 그런 것일까? 다만 공사를 볼 때 시비를 가리지 않고 계자(啓字)만 찍은 것이 옳겠는가? 어쩌면 좋겠는가?"
하니, 정원이 회계(回啓)하기를,
"홍문관에서 소차(疏箚)를 올린 뜻이 상께서 밝게 살피지 말라는 것이 아닙니다. 밝게 살핌은 역시 임금의 일입니다. 옛말에 ‘모든 옥송과 모든 삼가는 일에 대해 문왕(文王)이 감히 이를 알려고 아니하였다.’고 하였거니와, 상소의 의도는, 지나치게 살피는 폐단이 있을까 염려하여 그 조짐을 막고자 하는 것이요, 들어서 알지 말라는 것은 아닙니다."
하였다.

-----

○癸未/傳于政院曰: "昨日弘文館所上疏意, 反覆觀之至當矣。 然更思量, 則堯、舜之時, 無爲而化, 上古之事, 與今不同, 而我國則文簿殊多。 時觀上言及該司公事, 或有未盡處。 或不推事干, 而枉用刑杖者, 仍命止之。 弘文館以爲好察’ 者, 皆指此等事也。 且古者公事之多, 不止於此, 今奸僞日滋而然耶? 但觀公事, 不爲是非, 而只印 ‘啓’ 字可乎? 何以則可?" 政院回啓曰: "弘文館疏箚之意, 非不欲上之明察。 明察亦人君事也。 古云: ‘庶獄、庶愼, 文王罔敢知于玆。’ 上疏之意, 慮有過察之弊, 而欲杜其漸耳, 非欲其罔聞知也。"

=====

중종실록 18권, 중종 8년 7월 17일 계미 2번째기사 1513년 명 정덕(正德) 8년
홍문관의 상소를 전교하다


전교하였다.
"홍문관의 상소 중에 ‘사람을 기용함에 도리어 어긋났다.’는 말을 대신에게 보이라."

-----

○傳曰: "弘文館疏中, 用人失當之語, 其示大臣。"

=====

중종실록 18권, 중종 8년 7월 17일 계미 3번째기사 1513년 명 정덕(正德) 8년
헌부가 김영 등의 서용을 개정토록 청하다


대간이 전의 일을 아뢰고, 헌부가 아뢰기를,
"충청 도사(忠淸都事) 김영(金鍈)은 이조 낭관(吏曹郞官)으로 삭수(朔數)가 차지 않았으므로 옮겨 서용함이 부당하며, 강원 도사 황침(黃琛)은 도사에 합당치 못하니, 아울러 개정하소서."
하고, 간원이 아뢰기를,
"김제(金堤)는 땅이 넓고 백성이 조밀하므로, 진식(陳植)은 그와 같은 큰 고을에 합당치 못하니 개정하소서."
하였으나, 윤허하지 않았다.

-----

○臺諫啓前事。 憲府啓: "忠淸都事金瑛, 以吏曹郞官, 未滿朔數, 不當遷敍。 江原都事黃琛, 不合都事, 請竝改正。" 諫院啓: "金堤地廣民稠, 陳植不合大處, 請改正。" 不允。

=====

중종실록 18권, 중종 8년 7월 18일 갑신 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○甲申/臺諫啓前事, 不允。

=====

중종실록 18권, 중종 8년 7월 18일 갑신 2번째기사 1513년 명 정덕(正德) 8년
큰 바람이 집상전의 소나무와 상서원의 느티나무를 뽑다


큰 바람에 집상전(集祥殿)의 소나무와 상서원(尙瑞院)의 느티나무가 뽑혔다.

-----

○大風拔集祥殿松木、尙瑞院槐樹。

=====

중종실록 18권, 중종 8년 7월 19일 을유 1번째기사 1513년 명 정덕(正德) 8년
승지를 보내 영의정 성희안을 문병하다


승지를 보내어 영의정 성희안을 문병하였다.

-----

○乙酉/遣承旨, 問領相成希顔之疾。

=====

중종실록 18권, 중종 8년 7월 19일 을유 2번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○臺諫啓前事, 不允。

=====

중종실록 18권, 중종 8년 7월 19일 을유 3번째기사 1513년 명 정덕(正德) 8년
홍문관의 상소를 전교하다


전교하기를,
"홍문관의 상소한 뜻이 깊이 나의 병통에 맞는다. 그 공사의 시비를 살피다가 살피기 좋아하는 허물을 범하게 되었다는 것이 어찌 부당하랴! 상소에 ‘어진이를 구함에 힘쓰지 않는다.’고 말하였는데, 내가 본래 어두운 사람이라 어찌 사람을 알아보는 안목이 있으리요! 그러나 실상은 어진이를 구하지 않는 것이 아니다. 어진이 구하는 도를 어떻게 하여야 얻을 수 있는가? 또 ‘사부(私簿)를 들이라 하여 몸소 열람한다.’고 말하였는데 이는 다른 뜻이 있는 것이 아니다. 근자에 사헌부가 형조의 관리를 추문할 때 사정을 두었다는 말이 있으므로, 나는 공사의 수말을 알지 못하고 재상에게 죄를 입히는 것이 온당치 못하다고 생각되어 추안(推案)을 가져다 보았을 뿐이다. 또 ‘전하께서는 살피기를 좋아함이 자신의 허물이 되는 것을 알지 못하며, 밝힘에 있어 그 안에 하지 않고 밖에만 한다.’고 말하였는데 이는 나더러 자신의 허물은 모르고 남의 허물만 살피려 한다는 말인데, 과연 자신의 허물을 모른다면 남의 허물을 분별하기 어려운 것이니 시종(侍從)의 말이 매우 타당하다. 그러나 알지 못하면 모르거니와 알면 고치는 것이 당연하다. 우리 나라는 문부가 번다하므로 만약 시비를 분별하려면 살피기 좋아하는 결과로 돌아가리니, 공사를 처결함이 또한 어렵지 않은가! 근래에 도둑을 잡는 데 힘써서 민폐를 덜고자 하며, 또 제사에 정성을 다하고자 한다. 그리하여 도둑을 잡는 것과 제사의 집사(執事)를 차임하는 일을 계하(啓下)하게 하였는데, 이 또한 어찌 번쇄한 일이 아니겠는가! 또 전라도와 함경도에 모두 수재(水災)가 있어 사람과 가축이 많이 죽는 데다가 경중(京中)의 수재 역시 커서 형세가 그치지 않을 것 같으니, 결실의 가망이 없을까 염려된다. 재변이란 헛되이 나는 것이 아니라 반드시 그 까닭이 있는 것이니 장차 어떻게 대처하랴? 아울러 대신 등에게 물으라."
하니, 송일·정광필·이손·박열이 회계하기를,
"홍문관의 상소에 논한 말이 매우 절실합니다. 밝히는 것은 임금의 일이니, 이른바 밝힌다는 것은 일의 시비와 사람의 선악을 밝게 분변하는 것을 이르는 것입니다. 이제 소의 의도를 보건대 그 밝힘을 없애고자 하는 것이 아니라 그 조그마한 명찰(明察)을 힘쓰다가 대체를 상할까 염려하기 때문에 소에 언급한 것입니다. 찰찰(察察)이 임금으로 마땅히 할 바가 아니니 임금이 찰찰을 좋아하면 정치의 대도(大道)를 잃게 됩니다. 조종조(祖宗朝)에 있어서도 어찌 친히 해사(該司)의 문부를 볼 때가 없었겠습니까! 단 이는 어쩌다 우연히 하였을 뿐 늘 그렇게 한 것은 아닙니다. 또 조정이 유능한 이를 기용하였다면 위로부터 다 기용되었을 것이니 그 사이에 간혹 누락된 사람이 있었다 하더라도 자연 등용되었을 것이라, 어진이를 구하지 않는다고는 이르지 못할 것입니다. 다만 어진이를 신임하고 의심하지 않으면 사람을 기용함에 그 마땅함을 얻은 것입니다. 요즈음은 소소한 도둑도 다 서계(書啓)하니 지극히 세쇄합니다. 이미 형조(刑曹)를 베풀어 어진 사람에게 위임하였으면 형조가 처리해야 하는데 직계(直啓)함은 너무나 번거로운 일입니다. 제사의 집사를 의망(擬望)273) 하여 계하(啓下)하는 것은 오로지 제사를 중히 여기는 것이나, 이조(吏曹)가 있으니 그 집사를 가려 차임하는 것이 곧 그들의 책임입니다. 어찌 반드시 계하를 받은 후에야 택차하겠습니까! 이 두 가지 일은 고례에 의하심이 지당합니다. 수재의 일은, 경중(京中) 역시 큰 비가 내리는 지 오래입니다. 그러나 경중으로 보건대 어찌 큰 재변이라 이르겠습니까! 또한 우양(雨暘)의 적시가 어찌 한결같기를 기필하겠습니까! 전라·함경 두 도의 수재는 신 등이 대강 듣기는 하였으나 역시 자세히 알지는 못하였습니다. 그러나 그 재변이 일어난 이유가 어찌 인사(人事)의 잘못이 없겠습니까! 이는 무상한 신 등이 능히 조섭(調燮)하지 못하여 그런 것이라 황공하고 또 황공하옵니다."
하였다. 전교하기를,
"홍문관이 올린 상소의 의도가 지극히 절실하다. 지금 이른바 밝힘[明]이란 과연 임금의 일이다. 임금이 되어 시비와 사정(邪正)에 밝지 못해서야 되겠는가! 옛말에 ‘원수(元首)274) 가 잗달면 고굉(股肱)275) 이 게을러지고 모든 일이 무너진다.’고 하였거니와, 임금이 살피기 좋아하는 것은 역시 아름다운 일이 아니다. 그러나 나는 공사를 자세히 살피려는 것이지 까다롭게 살피려 하여 그러는 것은 아니다. 임금의 일은 어진이 구하는 일에 더 지날 것이 없다. 옛말에 ‘인재를 다른 세대에서 빌지 못한다.’고 하였거니와 당세에 어찌 어진 인재가 없으랴! 그러나 임금이란 깊은 구중 궁궐 속에 있거니 어찌 다 알 수 있겠는가! 어진 인재를 천거함은 대신의 책임이다. 반드시 대신이 심력을 다해 천거한 뒤에야 어진이가 버려지지 않는 것이다. 도둑 잡는 일과 집사의 일은 과연 까다롭게 살피는 것 같으니 지금부터 다 구례에 의함이 옳겠다."
하매, 송일 등이 회계하기를,
"전에 국가에서는 법을 세울 때, 도죄(盜罪)를 범한 자는 장물의 다소를 막론하고 모두 절도(絶島)에 귀양보내기로 하였으나 대명 황제(大明皇帝)는 법률을 만들 적에, 장물의 다소를 헤아려 죄의 경중을 정하였으니, 이 법을 준수함이 옳을 것입니다. 또 다시 법률 밖의 법을 세우는 것은 너무 지나친 듯하거니와, 도둑을 막기 위해 그 법률을 가중한다고 해도 끝내 도둑을 막지 못하게 되리니, 이러한 일은 율에 의해 시행하소서."
하니, 전교하기를,
"내 또한 옛일을 보거니와 엄법(嚴法)이 어찌 도둑을 막을 수 있겠는가! 부역을 가벼이하고 부세를 박하게 하여 무위이화(無爲而化)하게 되면 도둑은 자연 없어질 것이다. 그러나 지금은 간위(奸僞)가 날로 불어나기 때문에 부득이 법률 밖의 죄를 적용하여 절도에 귀양 보내어 종[奴]을 삼은 것이다. 아뢴 바가 과연 타당하니 마땅히 한결같이 《대명률(大明律)》을 따르리라."
하였다.

-----

○傳曰: "弘文館疏意, 深中予病。 察其公事之是非, 以致好察之過, 此豈不當也? 疏云: ‘不務求賢’。 予素質暗昧, 豈有知人之明? 然其實則非不務求賢。 求賢之道何如而得耶? 又云: ‘命入私簿, 親自考閱。’ 此無他, 近者司憲府推刑曹官吏之時, 有用情之語, 意以爲未知公事首尾, 而致罪宰相未便, 取觀推案耳。 又云: /殿下不知好察之爲吾過。’ 而 ‘用明不於其內而徒外。’ 此以予不知己過, 而欲察人過云耳。 果如不知己過, 則難辨人過, 侍從之言甚當。 若不知則已, 知之則當改也。 我國文簿繁多, 若欲分辨是非, 則同歸於好察, 處決公事, 不亦難乎? 近來欲勤捕盜, 以除民弊, 又欲致敬祭祀, 故捕盜及差祭執事事, 令啓下矣。 此亦豈不煩瑣乎? 且全羅、咸鏡, 皆有水災, 人畜多死, 京中水災亦大, 勢若不止, 則恐無西成之望。 災不虛生, 必有其(申)〔由〕 , 將何以處之? 竝問于大臣等。" 宋軼、鄭光弼、李蓀、朴說回啓曰: "弘文館疏論之言甚切。 明者人君之事, 所謂明者, 事之是非, 人之邪正, 明辨之謂也。 今觀疏意, 非欲其廢明也, 恐其務於小明, 傷於大體, 故疏及之耳。 察察非人主之所當爲也。 人君好用察察, 則傷於治道大矣。 在祖宗朝, 豈無親覽該司文簿之時乎? 但此可偶爲耳, 不可每每爲之。 且朝廷若有用能, 則自上盡用。 其間幸有遺漏者, 自爲登用矣, 不可謂不求賢也。 但有賢者, 信任無疑, 則用人得其當矣。 今者小小被盜者, 亦皆書啓, 至爲細瑣。 旣設刑曹, 委以賢人, 則刑曹自當處之, 其直啓甚屑屑矣。 祭執事擬望而啓下者, 專是重祭祀也。 但自有吏曹, 其擇差執事, 乃其任也, 何必啓下, 然後擇差乎? 此二事, 依古例至當。 水災事, 京中亦大雨日久矣。 然以京中觀之, 豈謂大災乎? 且雨(晹)〔暘〕 時若, 豈必其常有乎? 全羅、咸鏡二道水災, 臣等暫聞, 而亦未細知。 但其致災之由, 豈無人事之失? 是臣等無狀, 不能調(爕)〔燮〕 而然, 皇恐皇恐。" 傳曰: "弘文館疏意, 至爲切當。 今所云明者, 果是人君之事也。 爲人君, 而不詳於是非邪正可乎? 古云: ‘元首叢脞哉, 股肱惰哉, 庶事墮哉。’ 人君好察, 亦非美事。 予欲詳察公事, 非苛察而然也, 人君之事, 莫過求賢。 古云: ‘才不借於異代。’ 當今豈無賢才? 然人主居九重之中, 何能盡知乎? 薦擧才賢, 大臣之責也, 必須大臣盡心薦擧, 然後可無遺賢也。 捕盜執事事, 果似苛察, 自今皆依舊例可也。" 宋軼等回啓曰: "頃者國家立法, 犯盜者, 勿論贓之多少, 一切配屬絶島。 大明皇帝之作律, 計贓多少, 定罪輕重, 遵守此法可也。 若又立律外之法, 似乎(大)〔太〕 過。 欲弭盜而重其法律, 則終不可弭, 如此之事, 請依律施行。" 傳曰: "予亦見古事, 嚴法何能弭盜乎? 輕徭薄賦, 無爲而化, 則盜可弭矣。 而今則奸僞日滋, 故不得已用律外之罪, 爲絶島之奴耳。 所啓果當, 宜一從《大明律》也。"

=====

중종실록 18권, 중종 8년 7월 20일 병술 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○丙戌/臺諫啓前事, 不允。

=====

중종실록 18권, 중종 8년 7월 21일 정해 1번째기사 1513년 명 정덕(正德) 8년
김영과 황침의 체직을 명하다


대간이 전의 일을 아뢰니, 김영(金鍈)·황침(黃琛)을 체직하라고 명하고 나머지는 윤허하지 않았다.

-----

○丁亥/臺諫啓前事, 命遞金瑛、黃琛, 餘不允。

=====

중종실록 18권, 중종 8년 7월 21일 정해 2번째기사 1513년 명 정덕(正德) 8년
철원부에 큰 물이 지다


철원부(鐵原府)에 큰 물이 지고 산이 무너져 압사한 자가 9인인데, 본도 관찰사에게 하서(下書)하기를,
"비상한 수재로 사람이 많이 압사하였다 하니 참으로 불쌍히 여기노라."
하였다.

-----

○鐵原府大水山崩, 壓死者九人。 下書于本道觀察使曰: "水災異常, 人多壓死, 良用惻然。"

=====

중종실록 18권, 중종 8년 7월 22일 무자 1번째기사 1513년 명 정덕(正德) 8년
임시로 찬집청을 파하다


임시로 찬집청(撰集廳)을 파하고 급하지 않은 영선(營繕)을 모두 정지하게 하였는데, 수재로 인한 비용을 덜기 위한 것이었다.

-----

○戊子/命權罷撰集廳, 悉停不急營繕之役, 因水災省費也。

=====

중종실록 18권, 중종 8년 7월 22일 무자 2번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○臺諫啓前事, 不允。

=====

중종실록 18권, 중종 8년 7월 22일 무자 3번째기사 1513년 명 정덕(正德) 8년
태백성이 경천하다


태백성(太白星)이 경천(經天)하였다.

-----

○太白經天。

=====

중종실록 18권, 중종 8년 7월 23일 기축 1번째기사 1513년 명 정덕(正德) 8년
아산현에 큰 바람이 불다


아산현(牙山縣)에 큰 바람이 불어 나무가 뽑히고 집이 쓰러졌다.

-----

○己丑/牙山縣大風, 拔木仆屋。

=====

중종실록 18권, 중종 8년 7월 23일 기축 2번째기사 1513년 명 정덕(正德) 8년
예조가 대마 도주에게 답한 서계


예조가 대마 도주(對馬島主)에게 답한 서계(書契)에 이러하였다.
"별서(別書)의 내용에 그 말이 많이 어그러져 자못 정성스럽게 복종하는 성심이 없다. 국가에선 귀도(貴島)를 안무하여 은례(恩禮)가 고루 지극하였으므로, 족하(足下)의 선조 역시 성심으로 순종하여 말썽을 부리는 일이 없었는데, 근래에 점점 충의를 잃어가며 족하의 몸에 이르러 또한 이와 같은 반란이 있었다. 족하는 비록 그 모의에 참여하지 않았다고 말하나, 온 관하(管下)가 천백(千百)으로 떼를 지어 흉독을 부렸으니 한 집안에서 알지 못한 것이 어찌 책임이 없으랴! 국가에선 옛날의 잘못을 잊어버리고 스스로 새 사람이 되는 길을 열어 주었으니, 그 은혜 지극히 두터운 일이라 족하는 진실로 은혜에 감격하여 보답을 생각하기에 여념이 없을 것이어늘, 어찌 그처럼 이치에 어긋나는 불손한 말을 하여 스스로 대국(大國)을 끊으려 하는가! 또한 이 재감(裁減)하는 일은 국가가 애초 까닭없이 함부로 하는 것이 아니다. 귀도의 사람이 배은망덕하고 스스로 죄를 지었으니 진실로 대의(大義)로 단정한다면, 비록 천백 년이 지나도 오히려 허화(許和)할 수 없는 일인데, 하물며 감히 은례를 바라랴! 지금 특별히 다시 화의를 허락하고 또 은례의 반분을 주었으니, 실로 귀도에 크게 다행한 일이요 국가의 특별한 은택이어늘, 족하는 자신을 반성하고 격려하여 더욱 스스로 효충(效忠)할 것을 생각지 않고 사은(謝恩)이라 말하면서 속으로는 조정의 약속을 어기고서 옛일을 다 회복하려 하니 또한 거만하지 않은가? 족하가 은혜에 감사하고 죄를 뉘우치는 성의를 어디에서 보랴! 하물며 귀개(貴价)가 포(浦)에 도착하여 횡포를 부리며 무례한 짓을 많이 하였으니 이것이 비록 족하가 시켜서 하는 것은 아니나, 평일에 대국을 경봉(敬奉)하는 족하의 성의가 아랫사람에 믿음이 되지 못하고 법도 없이 거느려 그 무상(無狀)을 본받았음을 또한 엿볼 수 있다. 족하가 만약 조정의 화의를 받고 길이 은전을 입으려거든 마땅히 한결같이 교조(敎條)를 따라 더욱 그 직에 정성을 다하여 족하의 선조가 조정을 섬기듯 한다면 스스로 조정의 특별한 예우를 받으리니, 족하는 깊이 살펴서 처리하라."

-----

○禮曹答對馬島主書(啓)〔契〕 曰:
別書之辭, 語多違戾, 殊無懇惻輸款之誠。 國家撫綏貴島, 恩禮備至, 在足下之先, 亦誠心效順, 無有奸梗。 比來寢失忠義, 及足下之身, 又有此叛亂。 足下雖曰不與其謀, 擧管下千百爲徒, 以逞凶毒。 在家不知, 豈得無責? 國家棄垢滌瑕, 許開自新之路, 恩至渥矣。 爲足下者, 固當感恩思報之不暇, 豈在遽爲悖理非遜之辭, 以自絶於大國乎? 且此裁減之事, 國家初非無故而遽爲之也。 貴島之人, 背恩負德, 孽自(已)〔己〕 作, 苟斷以大義, 則雖千百載之久, 猶不可許和。 況敢望其恩例乎? 玆者特許復和, 又賜恩例之半, 實貴島之大幸, 而國家之殊澤也。 足下不撫躬激昻, 益思其自效, 而名爲謝恩, 而實違棄朝廷約束, 遽欲盡復舊事, 不亦慢乎? 足下感恩悔罪之誠, 於何見耶? 況貴价到浦, 多有橫悖違禮之事。 是雖非足下使之爲也, 足下平日敬奉大國之誠, 不孚於下, 而戢率無律, 效順無狀, 亦可見也。 足下如欲受和朝廷, 永被恩典, 當一遵敎條, 益虔其職。 如足下先世之事朝廷, 則朝廷見待, 自有異數。 惟足下審處之。

=====

중종실록 18권, 중종 8년 7월 24일 경인 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○庚寅/臺諫啓前事, 不允。

=====

중종실록 18권, 중종 8년 7월 24일 경인 2번째기사 1513년 명 정덕(正德) 8년
지평 김흠조가 귀양을 청하다


지평(持平) 김흠조(金欽祖)가 그 어버이가 늙었으므로 귀양(歸養)을 청하니, 가까운 고을의 수령으로 제수하라고 명하였다.

-----

○持平金欽祖, 以親老乞歸, 命除近邑守令。

=====

중종실록 18권, 중종 8년 7월 25일 신묘 1번째기사 1513년 명 정덕(正德) 8년
간원이 평안도 관찰사 이계맹의 체직을 청하다


대간이 전의 일을 아뢰고, 간원이 아뢰기를,
"들으니 평안도 관찰사 이계맹(李繼孟)이 성상의 근렴하는 뜻을 본받지 않고, 농사일이 한창 바쁠 때를 당해 민폐 제거를 힘쓸 생각은 없이 성 안에다 누관(樓觀)을 이룩하고자 민가를 철거하기까지 한다고 합니다. 매우 부당한 일이니 추문하소서."
하였으나, 모두 윤허하지 않았다.

-----

○辛卯/臺諫啓前事, 諫院啓: "聞平安道觀察使李繼孟, 不體聖上憂勤之意, 當農務方作之時, 不務去民弊, 而於城內, 興作樓觀, 至於撤人家舍, 甚爲不可。 請推之。" 皆不允。

=====

중종실록 18권, 중종 8년 7월 25일 신묘 2번째기사 1513년 명 정덕(正德) 8년
태백성이 경천하다


태백성이 경천(經天)하였다.

-----

○太白經天。

=====

중종실록 18권, 중종 8년 7월 26일 임진 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 윤허하지 않았다.

-----

○壬辰/臺諫啓前事。

=====

중종실록 18권, 중종 8년 7월 27일 계사 1번째기사 1513년 명 정덕(正德) 8년
조강에 나아가다


조강에 나아갔다. 대사헌(大司憲) 성세정(成世貞)·대사간(大司諫) 홍경림(洪景霖)이 변수(邊脩)·유효정(柳孝汀)·진식(陳植)·이계맹(李繼孟) 등의 일을 논하였다. 세정이 아뢰기를,
"유진(柳軫)은 2품 재상으로 어미를 내쫓기까지 하였으니 그 불효가 이보다 더 클수 없거니와, 신이 전에 평안도에 있을 때 ‘진(軫)이 영원(寧遠)에 있었는데 아비의 상사를 듣고도 즉시 달려가지 않고 첩(妾)을 거느리고 천천히 가 서울에 도착한 다음에도 또한 여러 날을 지체하였다.’고 들었으며, 안극함(安克諴) 등에 대해서도 고발한 사실이 의심할 것 없습니다. 금부로 하여금 먼저 유진을 추문한 다음 극함 등을 추문하게 하소서."
하였으나, 윤허하지 않았다. 영사 정광필이 아뢰기를,
"홍원 현감(洪原縣監) 김윤옥(金潤屋)이 성심껏 기근을 구제하여 몸소 촌락에 드나들면서 기민을 구제하여 관창(官倉)은 이미 고갈되었으나, 백성이 굶어 죽지 않았습니다. 이것이 직분에 당연한 일이나 그 뜻이 갸륵하니 글을 내려 표창하심이 어떠합니까! 그리고 정평 부사(定平府使) 이계의(李繼義)와 이성 현감(利城縣監) 윤극하(尹克夏) 역시 구황(救荒)의 일을 잘 조처하였으니 아울러 그 미덕을 표창하심이 마땅하겠습니다."
하니, 상이 이르기를,
"수령이 백성을 구제하는 것이 비록 직분이라 하겠으나, 그 성심껏 조치한 자에 대해서는 표창하는 것이 마땅하다."
하였다.

-----

○癸巳/御朝講。 大司憲成世貞、大司諫洪景霖, 論邊脩、柳孝汀、陳植、李繼孟等事。 世貞曰: "柳軫以二品宰相, 至於黜母, 不孝莫大。 臣前在平安道, 聞軫在寧遠, 聞父死, 不卽奔喪, 率妾徐行, 到京亦留連多日, 安克諴等所告之事, 無疑矣。 請令禁府, 先推柳軫, 然後推克諴等。" 不允。 領事鄭光弼曰: "洪原縣監金潤屋, 盡心救荒, 躬出入村巷, 以救活飢民, 官倉已竭, 而民不餓死。 是雖職分當爲, 其志可嘉, 請下書褒奬何如? 定平府使李繼義、利城縣監尹克夏, 亦善措救荒之事, 竝宜褒美。" 上曰: "守令救民, 雖曰職分, 其盡心措置者, 褒奬當矣。"

=====

중종실록 18권, 중종 8년 7월 27일 계사 2번째기사 1513년 명 정덕(正德) 8년
승지 김극핍을 성희안에 문병 보내다


상이 영의정 성희안의 병이 위독함을 듣고 승지 김극핍(金克愊)을 보내어 문병하게 하며 또 그가 하고 싶은 말을 물어 오게 하고 곧 정원에 전교하기를,
"지금 들으니 ‘영상(領相)의 병이 위독하여 구제할 도리가 없다.’ 하니 근래에 원훈 대신(元勳大臣)이 계속 죽어서 내 몹시 마음 아프다. 옛날에는 대신의 병에 임금이 몸소 문병하였는데, 지금은 그 예가 없어 감히 문병하지 못하고, 또한 사후의 영화가 생전에 친히 보는 것만 못하니, 그 아들 성률(成慄)을 특별히 당상관(堂上官)에 승진시켜 원훈을 위로하는 내 뜻을 보이라."
하매, 극핍이 돌아와 아뢰기를,
"신이 희안을 보니 희안이 곧 주목하여 머리를 흔들며 성은에 감사하는 모습을 지으며 곧 신에게 말하기를 ‘바라건대 성상께서는 간언을 받아들이고 어진이를 등용하소서.’라고 하였을 뿐 다른 말은 없었습니다."
하였다. 또 중사(中使)를 보내어 희안에게 말하기를,
"경의 아들 성률을 당상에 승진시키니 경은 알고 있으라."
하매, 희안이 전언하여 아뢰기를,
"죽음에 임하여 하명을 받들매 조정을 더럽힐까 염려됩니다."
하였다.

-----

○上聞領議政成希顔病革, 遣承旨金克愊問疾, 且問其所欲言。 仍傳于政院曰: "今聞領相之病緊重, 無可救之理。 近來元勳大臣, 相繼而逝, 予甚痛惻。 古者大臣之病, 人君親臨問病, 今則無其例也, 未敢爲矣。 且死後之榮, 不如生前親見。 其子成慄, 特陞堂上官, 以示予慰元勳之意。" 克愊還啓曰: "臣見希顔, 希顔卽注目掉頭, 爲感恩狀。 仍語臣曰: ‘願上聽諫用賢。’ 此外無他言耳。" 又遣中使, 語希顔曰: "卿子慄陞堂上, 卿其知之。" 希顔曰: "臨死聞命, 恐辱朝廷。"

=====

중종실록 18권, 중종 8년 7월 27일 계사 3번째기사 1513년 명 정덕(正德) 8년
영의정 성희안의 졸기


영의정 성희안이 졸(卒)하였는데, 부고를 듣고 정조시(停朝市) 3일을 명하면서 전교하기를,
"영상이 졸하매 내 몹시 애통하노니, 하늘은 어찌 이처럼 빨리 원훈 대신을 빼앗아 가는가!"
하고, 곧 유사를 명하여 부제(賻祭) 등이 일을 당부하고, 승지 조원기(趙元紀)를 보내어 그 상사를 조문하였다.

사신은 논한다. 희안이 젊었을 때 호협(豪俠)하여 기절(奇節)이 많았고 벼슬에 올라서는 강개(慷慨)하여 뜻이 구차하지 않았으며, 성품 또한 소탈하여 규각을 보이지 않았고, 어진이를 좋아하고 착한 일을 즐겨함이 타고난 천성이었다. 정국(靖國)할 즈음에 실로 대의를 주창하여 조종하고 계획하므로 사람들은 다 그를 우러러 성공을 기대하였다. 정승이 되어서는 오로지 사기를 북돋우고 임금을 보양하는 것을 전심하여, 온 나라는 그를 의지하고 애중하였다. 그러나 끝내는 구은(舊恩)을 써서 유자광(柳子光)을 끌어들여 원훈의 반열에 참여시키고, 폐조에서 총애를 받던 사람들에게 모두 철권(鐵券)276) 을 주는가 하면, 세쇄한 인아(姻婭)와 어리석은 자질까지 모두 훈적(勳籍)에 기록하여 후일의 무궁한 화단을 열어 놓으므로 식자들은 그를 대단찮게 여겼다. 거의원훈(擧義元勳) 박원종·유순정 및 공이 계속해 죽으므로 사람들은 모두 당황하였는데, 대저 원종은 추솔한 잘못이 있었고, 순정은 우매한 잘못이 있었고, 희안은 경솔한 잘못이 있어 모두 나라를 다스리는 원대한 꾀에 어두웠으며, 호화로움을 믿고 의리를 경명하여 사는 집은 그 사치를 극도로 하고 시첩(侍妾)은 그 곱고 아름다움을 극도로 하여 마음대로 방종하다가 생명을 잃는 데까지 이르렀으니, 어찌 좁은 국량으로 큰 공을 탐한 것이 스스로 분에 넘쳐 이와 같은 낭패를 일으킨 것이 아니겠는가! 희안은 연산이 총애하던 유수(留守) 이굉(李硡)의 첩의 딸을 기르므로 시론(時論)이 중하게 여기지 않아 명망[名節]이 완전하지 못하였다. 공이 일찍이 과거에 올라 시종(侍從)에 입참(入參)하였는데, 정자(正字)로 있을 때 어버이의 상을 당하여 그 복제를 마치자 성종이 즉시 불렀다. 합문(閤門)에 이르자 성종이 내관으로 하여금 매[鷹]를 주면서 하교하기를 ‘너의 얼굴을 오래 보지 못하니 늘 생각해 마지 않았노라. 듣건대 노모가 있다 하니 이것으로 잘 봉양하라.’ 하였으니 그를 중시함이 이와 같았다. ‘사람을 알아보면 명철하다.’ 하였는데 성종은 과연 이것을 지니셨다. 연산 때는 대의를 주창하여 친히 나라를 붙들어, 온 나라 신민이 다 유신(惟新)되었으니 이른바 사적의 신하이다. 공이 체구는 작으나 아름다운 수염에 말을 잘하여 좌중을 경동시켰으며, 천성이 민첩하여 문무의 재질을 갖춘 데다가 감식(鑑識)이 매우 높았는데, 그가 졸하자 임금도 슬퍼하였고 사림(士林)이 다 통석하였다. 충정(忠定)으로 시호를 내렸다. 【몸을 위태롭게 하면서도 임금을 받드는 것을 충(忠)이라 하고, 백성을 안정시키기에 생각을 원대히 하는 것을 정(定)이라 한다.】

-----

○領議政成希顔卒。 訃聞, 命停朝市三日。 傳曰: "領相之卒, 予甚慟焉。 元勳大臣, 天何奪之速耶?" 仍命有司, 飭賻祭等事, 遣承旨趙元紀, 弔其喪。

【史臣曰: "希顔, 少任俠多奇節, 立朝慷慨, 志尙不苟。 性復坦率, 不見畦畛, 好賢樂善, 出於天性。 靖國之際, 實倡大義, 指縱規畫, 人皆仰成。 及爲相, 專以培植士氣, 輔養君德爲志, 一國倚以爲重。 只以舊恩, 引柳子光, 參列元勳, 廢朝寵褻之人, 皆授鐵券, 瑣瑣姻婭, 乳臭子姪, 俱錄勳籍, 以啓後日無窮之禍。 識者少之。 擧義元勳朴元宗、柳順汀及公, 相繼而亡, 物情惶駭。 大抵元宗失之麤, 順汀失之愚, 希顔失之輕。 昧於經國遠猷, 怙侈滅義。 居第極其崇侈, 侍妾極其姸麗, 縱情肆欲, 以至傷生。 豈局量褊少, 貪天之功, 自以爲踰分, 致此顚躋哉?"】

【又曰: "希顔。 畜燕山所幸留守李硡妾女, 時論不以爲重, 名節不完。"】

【又曰: "公早登第, 入參侍從。 以正字丁憂, 服闋, 成宗遽召, 至閤門, 令內官臂鷹而賜, 仍敎曰: ‘久闊爾面, 眷懷不已。 聞有老母, 其以此孝養。’ 其注意已如此, 知人則哲, 成宗有之。 燕山時, 首倡大義, 親扶日轂, 一國臣民, 咸與惟新, 此所謂社稷臣也。 公短少美鬚髯, 善於談論, 驚動四座。 天性機警, 有文武全材, 鑑識甚高。 及卒, 宸意震悼, 士林慟惜。 贈謚忠定公。 【危身奉上曰忠, 安民大慮曰定,】 "】

=====

중종실록 18권, 중종 8년 7월 28일 갑오 1번째기사 1513년 명 정덕(正德) 8년
수상의 졸에 소선을 올리라 명하다


상이 수상(首相)이 졸(卒)하였으므로, 소선(素膳)을 올리라 하였었는데, 정원이 육선(肉膳)으로 회복하기를 청하였으나, 윤허하지 않았다.

-----

○甲午/上以首相卒, 命進素膳。 政院請復肉膳, 不允。

=====

중종실록 18권, 중종 8년 7월 28일 갑오 2번째기사 1513년 명 정덕(正德) 8년
이계맹을 추고하라 명하다


대간이 전의 일을 아뢰매, 이계맹(李繼孟)은 추고하라 명하고, 나머지는 윤허하지 않았다.

-----

○臺諫啓前事, 命推繼孟, 餘不允。

=====

중종실록 18권, 중종 8년 7월 28일 갑오 3번째기사 1513년 명 정덕(正德) 8년
사은사 이장생이 경사로부터 돌아와 복명하다


사은사(謝恩使) 이장생(李長生)이 경사로부터 돌아와서 복명하였다.

-----

○謝恩使李長生, 還自京師復命。

=====

중종실록 18권, 중종 8년 7월 29일 을미 1번째기사 1513년 명 정덕(正德) 8년
대간이 전의 일을 아뢰다


대간이 전의 일을 아뢰었으나, 모두 윤허하지 않았다.

-----

○乙未/臺諫啓前事, 皆不允。

=====

