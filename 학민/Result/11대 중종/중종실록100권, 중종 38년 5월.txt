중종실록 100권, 중종 38년 5월 1일 갑진 1번째기사 1543년 명 가정(嘉靖) 22년
성절사 윤원형이 표문을 가지고 북경에 가다


성절사(聖節使) 윤원형(尹元衡)이 표문(表文)을 가지고 북경에 갔다.

-----

○甲辰朔/聖節使尹元衡, 奉表如京師。

=====

중종실록 100권, 중종 38년 5월 1일 갑진 2번째기사 1543년 명 가정(嘉靖) 22년
대간이 전의 일을 아뢰었으나 윤허하지 않다


대간이 전의 일을 아뢰었으나 윤허하지 않았다.

-----

○臺諫啓前事, 不允。

=====

중종실록 100권, 중종 38년 5월 1일 갑진 3번째기사 1543년 명 가정(嘉靖) 22년
강화부에 흰벌레가 벼싹을 갉아먹다


경기 강화부(江華府)의 경내에 부리가 검은 흰 벌레가 벼싹을 갉아먹었다.

-----

○京畿 江華府境內, 黑觜白蟲, 損食禾苗。

=====

중종실록 100권, 중종 38년 5월 2일 을사 1번째기사 1543년 명 가정(嘉靖) 22년
석강에 나아가다


석강에 나아갔다.

-----

○乙巳/御夕講。

=====

중종실록 100권, 중종 38년 5월 2일 을사 2번째기사 1543년 명 가정(嘉靖) 22년
대간이 전의 일을 아뢰었으나 윤허하지 않다


대간이 전의 일을 아뢰었으나 윤허하지 않았다.

-----

○臺諫啓前事, 不允。

=====

중종실록 100권, 중종 38년 5월 3일 병오 1번째기사 1543년 명 가정(嘉靖) 22년
조강에서 나세찬과 성세창이 학문과 치도에 힘쓸 것을 아뢰다


조강에 나아갔다. 시강관 나세찬(羅世纘)이 임문(臨文)하여 아뢰기를,
"군자는 덕을 쌓고 업(業)을 닦으니 충(忠)과 신(信)이 덕을 쌓는 방법이라고 하였습니다. 대저 학문의 도는 나날이 진보하지 않으면 나날이 퇴보되는 것입니다. 덕을 쌓는 방법은 마땅히 충과 신으로써 근본을 삼아야 하니, 충과 신이란 본디 거짓됨이 없는 것입니다. 자기 마음을 다하는 것을 충(忠)이라고 하고 진실하게 하는 것을 신(信)이라고 합니다. 충과 신은 정성을 위주하니 정성이 없으면 만물도 없는 것입니다. 임금이 훌륭한 사대부(士大夫)를 접견할 때는 비록 정성으로 하더라도 깊은 궁중 한가로이 지낼 때 만일 성실하게 하지 않는다면 이것은 정성이라고 할 수 없는 것입니다. 정성은 간단(間斷)이 없는 것을 귀히 여기니 요(堯) 임금의 조심함과 순(舜) 임금의 부지런함과 탕(湯) 임금의 두려워함과 문왕(文王)의 그침없음이 모두 건건(乾乾)080) 의 뜻입니다. 지금 상께서 즉위하신 지 거의 40년이라 덕이 이루어지고 도가 성립됨이 지극하다고 할 만합니다. 다만 승평의 세대가 이미 오래되어 뜻과 기운도 쇠잔하였졌으니 이러한 시기를 당하여 종일토록 건건히 하여 조금도 간단이 없이 학문과 치도(治道)에 더욱더 유념하소서."
하고, 지사(知事) 성세창(成世昌)이 아뢰었다.
"이를 데를 알아서 이르고 마칠 데를 알아서 마친다고 하였습니다. 대저 성학(聖學)의 시종(始終)과 세변(世變)의 진퇴(進退)가 모두 《역경》 괘사(卦辭)에 갖추어져 있습니다. 이를 데를 알아서 이르는 것은 치지(致知)입니다. 이를 데를 구하여 안 뒤에야 이르는 것이니 이른바 시조리(始條理)는 지(知)의 일이라는 것입니다. 어떤 일이 옳다는 것을 안다면 반드시 그곳에 도달하기를 기약하게 되고 도달한다면 힘써 실행하게 되고 힘써 실행하고 잘 지킨다면 의리를 보존할 수 있는 것이니, 이른바 종조리(終條理)는 성(聖)의 일이란 것입니다. 당초에 그 이를 데의 옳고 그름을 제대로 분별하지 못하고 이를 데를 알았다면 시작을 알았다고 할 수 없는 것이니 어떻게 제대로 끝남을 알겠습니까?
옛날 당 태종(唐太宗)이 지치(至治)를 해보고자 하였으나 학문이 밝지 못하여 이를 데를 알지 못하니 위징(魏徵)이 인의(仁義)의 도를 행하라고 권하자 봉덕이(封德彝)가 비난하였습니다.081) 그러나 태종은 위징의 말을 듣고 인의를 행하여 몇 년 사이에 쌀 한 말에 3전이 되는 효과를 거두었습니다. 이것이 바로 시작할 때 치도(治道)에 제대로 뜻을 두었기 때문에 끝에 가서 그 효과를 본 것입니다. 만일 임금으로 하여금 진실로 학문의 도에 제대로 뜻을 두어 시종(紿終) 간단(間斷)이 없게 한다면 그 다스림의 효과가 어찌 여기에만 이르겠습니까.
지금 성상께서 즉위하신 지가 30여 년입니다. 임금이 오래 임어(臨御)하심은 진실로 국가의 그지없는 아름다움인데 현재의 정치와 교화가 크게 흥기되지 못함이 있음은 이를 데를 제대로 알지 못하여 덕을 쌓고 업을 닦아서 힘써 행하지 않았기 때문이 아니겠습니까? 지금 당연히 그 이를 데를 선택하여 거기에 이르고 성(誠)과 경(敬)을 보존하여 힘써 행한다면 다스림의 효과를 기대할 수 있을 것이거니와 만일 이를 데를 아는 것이 분명하지 못하고 마음이 간단이 있다면 비록 1백년이 된다 하여도 어찌 제대로 그 다스림의 효과를 볼 수 있겠습니까? 부디 더욱 두려워하고 유념하소서."

-----

○丙午/御朝講。 侍講官羅世纉臨文曰: "君子, 進德修業, 忠信, 所以進德也。 大抵學問之道, 不日進則日退, 進德之方, 當以忠信爲本。 忠信者, 固無虛僞也。 盡己之謂忠, 以實之謂信。 忠信主於誠, 而不誠, 無物也。 人君接見賢士大夫之時, 雖或以誠, 而至於深宮燕閒之中, 若不以誠, 則是不可謂誠也。 誠貴於無間斷。 堯之兢兢, 舜之孜孜, 湯之慄慄, 文王之不已, 皆乾乾之意也。 今聖上臨御, 幾四十年, 德成道立, 可謂至矣。 但昇平已久, 志氣亦衰, 當此之時, 終日乾乾, 無小間斷, 學問治道, 益加留念焉。" 知事成世昌曰: "知至至之, 知終終之。 夫聖學終始, 世變進退, 皆備於《易》之卦辭。 知至至之, 致知也, 求知所至, 而後至之。 所謂始條理者, 知之事也。 知某事之爲是, 則必期及於彼, 及之而力行, 力行而守之, 則可與存義。 所謂終條理者, 聖之事也。 當初不能辨其所至之是非, 而知至, 則不可謂知。 始何能知終也, 昔唐 太宗, 欲興至治, 而學問不明, 昧其所至, 魏徵勸行仁義之道, 而封德彛非之。 太宗聽魏徵之言, 而行仁義, 數年之間, 致斗米三錢之效。 此始能有志於治道, 而終見其效。 若使人君, 誠能有志於學問之道, 而終始不爲間斷, 則其治效, 豈至於是哉? 今聖上卽位三十餘年。 夫人君臨御之久, 實國家無(强)〔疆〕 之休, 而當今之治化, 有未大興者, 豈非不能知所至, 而進德修業, 不力行之故耶? 今當擇其所至而至之, 存其誠敬而力行, 則治效可期也, 若知至不明, 而心有間斷, 則雖百年, 何能見其治效乎? 願加惕念焉。"

=====

중종실록 100권, 중종 38년 5월 3일 병오 2번째기사 1543년 명 가정(嘉靖) 22년
대간이 전의 일을 아뢰었으나 윤허하지 않다


대간이 전의 일을 아뢰었으나 윤허하지 않았다.

-----

○臺諫啓前事, 不允。

=====

중종실록 100권, 중종 38년 5월 4일 정미 1번째기사 1543년 명 가정(嘉靖) 22년
대간이 전의 일을 아뢰니 윤허하지 않다


대간이 전의 일을 아뢰었으나 윤허하지 않았다.

-----

○丁未/臺諫啓前事, 不允。

=====

중종실록 100권, 중종 38년 5월 4일 정미 2번째기사 1543년 명 가정(嘉靖) 22년
유진동의 패륜 사건에 대해 인륜이 바로 잡히도록 교화에 힘쓰라는 상소문


홍문관 부제학 유진동(柳辰仝) 등이 상소를 올렸다.
"성인은 인륜의 지극함입니다. 대저 사람에게 큰 윤리가 다섯이 있는데 오직 성인만이 제대로 다할 수 있기에 만민의 위에 임금이 스승이 되어 천하 강상의 중임을 맡아 표준을 바로잡아 아래를 통솔합니다. 그러므로 아비와 자식으로 말한다면 그 효성을 지극히 하여 천하의 아비와 자식의 분한이 여기에서 결정되게 하고 남편과 아내로 말한다면 그 분별을 지극히 하여 천하의 남편과 아내의 분한이 여기에서 결정되게 하였으니 이것은 다름 아니라 특히 그 천성이 고유한 바로 그만둘 수 없는 양지(良知)를 인하여 새롭게 정하였을 뿐입니다. 이것을 가지고 교화를 밝히면 풍속이 아름다와져 인륜이 더욱 두터워지고 이것을 가지고 선비의 습성을 바로 잡는다면 기절(氣節)이 확립되어 인륜이 더욱 돈후하여지는 것입니다. 이러므로 요(堯)·순(舜)의 도는 넓고 넓어 제대로 이름할 수 없지마는 그 근본을 찾아본다면 효제(孝悌)에 불과할 뿐입니다. 비록 사나운 사람이라도 자식을 보면 어여삐 여기고 심지어 강보에 쌓인 어린 아이까지도 아비를 보면 우니, 이것이 사람의 참 인정이고 불가사의한 것입니다. 그러나 물욕에 구애되고 이해에 가려져서 그 은의(恩義)를 해치게 되는 경우가 혹 있는 것이지 어찌 천륜을 없애고 인리(人理)를 끊어 금수와 다를 바가 없게 되어 끝내 구원하지 못하는 데야 이르겠습니까.
아, 오늘날의 이변을 어찌 차마 말할 수 있겠습니까. 자식이 아비를 살해하였다는 옛말은 들었으나 그런 사람은 보지 못하였고 아내가 남편을 살해하였다는 옛말은 들었어도 그런 사람을 보지 못하였는데, 어찌 천고 이륜(彝倫)의 큰 변이 일시에 전하의 백성들에게서 아울러 발생할 줄 생각이나 하였겠습니까. 사람의 마음과 하늘의 이치가 여기에 이르러 남김없이 모두 끊어졌으니 비록 곡식이 있다 한들 우리가 먹을 수 있겠습니까? 생명이 있는 이는 누가 통분해 하지 않겠습니까? 신들이 살펴 보건대 전하께서 임어하신 지 40년이 되어 갑니다. 인도(人道)의 기강을 잡고 인간 표준을 건립하는 데에 그 지극함을 사용하지 아니함이 없었으니, 교화가 백성에게 미쳐 당연히 효자가 끊이질 않고 여인이 정숙한 현상을 보일 것인데 도리어 악역의 무리가 서로 이어 나오니 백성의 도덕은 어디에 있고 사물의 원칙은 어디에 있는 것입니까? 신들은 삼가 의혹됩니다. 황천(皇天)이 강충(降衷)하신 이치가 균등하지 못한 바가 있어서 그러한 것입니까. 아니면 전하의, 인륜을 후하게 하는 교화가 지극하지 못한 바가 있어서 그러한 것입니까. 《역경》에 ‘나의 생활을 관찰함은 백성에게서 관찰한다.’고 하였으니, 이 말은 백성 풍속의 아름다움과 악함을 관찰하여 내 자신에게서 유래한 것을 알 수 있는 것입니다. 전하께서는 여기에서 어찌 맹성(猛省)하여 인심과 세도(世道)를 위하여 한 차례 개탄을 발하지 않습니까. 대벽(大辟)082) 을 실시하여 왕법(王法)을 밝히고 심지어는 그 집을 무너뜨리고 그 집터에 못을 만들기까지 하였으니 귀신과 사람의 공노(共怒)를 통쾌하게 하기에, 왕화(王化)의 큰 수치를 씻기에 충분하다고 할 수 있습니다. 그러나 대우(大禹)에게 보게 한다면 어떻게 생각할지 모를 일입니다. 또한 당(唐)·우(虞)083) 의 조정에서도 이러한 변이 있었는지 어떤지 알지 못하겠습니다. 임금이란 풍화(風化)의 주인이니 주인이 올바르지 못하다면 어떻게 가정을 바로잡을 것이며, 가정을 바로잡지 못한다면 국가를 어떻게 바로잡겠습니까? 이래서 《대학(大學)》의 전(傳)에 ‘한 집안이 인(仁)하면 한 나라가 인에 흥기된다.’고 하였으니, 무릇 인이란 것은 모든 선(善)의 으뜸입니다. 본성으로 보아 당연한 것과 직분상 당연히 하여야 할 것이 모두 이 인에서 발생하지 아니한 것이 없으니, 곧 유약(有若)084) 이 이른바, 효제(孝悌)는 인(仁)을 행하는 근본이라고 한 것이 믿을 만하지 않습니까. 맹자(孟子)가, 임금이 인하면 누구도 인하지 않는 이가 없다고 한 것이 이것입니다. 그러나 그 가정을 교육하지 못하고 제대로 남을 가르칠 수 있는 이가 있겠습니까? 윗사람이 노인을 노인으로 대우하면 백성이 효도에 흥기된다고 한 것이 바로 증자(曾子)가 이른바, 가정을 가지런히 하고 국가를 다스린다는 대지(大旨)입니다. 그리고 그 강령(綱領)은 진실로 명명덕(明明德)·신민(新民)·지지선(止至善), 이 세 가지에 있으니, 전하께서 한 나라의 효도를 흥기시키고자 한다면 이 세 가지를 버리고 다시 무엇으로 말미암겠습니까? 여기서 《대학(大學)》 이란 《소학(小學)》의 성공을 거두는 것이고 진실로 천하를 평치하는 율령(律令)이며 격례(格例)인 것임을 알겠습니다.
그러나 《대학》도 본디 한걸음에 도달할 수 없는 것이라면 학문하는 공부의 차례를 반드시 무시하거나 빠뜨리거나 하지 못할 점이 있는데 오늘날 건의하는 이들은 유독 《이륜행실(二倫行實)》만 들어서 인심의 악함을 구원할 수 있고 인심의 선함을 흥기시킬 수 있다고 합니다. 이륜은 충분히 삼강(三綱)의 미비점을 보충할 수 있으니, 그렇다면 이 책은 진실로 도움이 없지 않으며 이 말도 유익하지 않은 것은 아닙니다. 그러나 인간이 태어나 여덟 살이 되면 쇄소 응대(灑掃應對)의 절차를 밝히는 것이 바로 삼대(三代)의 성법(成法)인데 한갓 먼저 이륜에 종사하고자 했다면 이미 옛사람의 학문하는 데 차례 있음을 어기어 등급을 뛰어넘고 차례를 무시하는 폐단을 면하기 어려울까 염려됩니다.
오늘날 《소학》 말하기를 꺼리는 것을 신들이 진실로 알고 있습니다. 기묘년 간에 연소한 신진 사류(新進士類)가 오활하고 광견(狂狷)한 자질로서 옛것만 좋아하여 뜻을 높이는 마음만 가지고, 또 전하의 선을 좋아하는 정성을 믿고, 왕자(王者)도 반드시 한 세대를 지난 뒤에야 인(仁)할 수 있다는 것을 헤아리지 아니한 채 ‘삼대의 지치(至治)를 날짜를 정하여 기다릴 수 있다.’고 하며, 오직 백성을 교화하는 근본이 학교에 있고 가르치는 방법은 또한 《소학》에서 시작하여 《대학》까지 도달하는 것인 줄만 알았습니다. 이리하여 그 사이에 《소학》을 주장하여 펴니 사람들은 나아갈 방향을 알았고 전하께서도 그 때문에 존중하고 믿었습니다. 그러나 그것을 주장한 이는 비록 털끝만큼도 사특한 생각이 없었다 하더라도 따르는 이들이 혹 마땅한 사람이 아니어서 자신에게 절실한 학문은 힘쓰지 아니하고 한갓 궤격(詭激)한 습성만 숭상하여 소요스럽고 촉박한 폐단이 없을 수 없었던 것입니다. 《소학》의 교육이 본디 그러하였던 것이 아니라 사용하는 이가 잘못하였던 것입니다. 하찮은 허물을 확대시켜 사림(士林)을 일망 타진하고 아울러 그 책마저 비난하니 마치 송(宋)나라 때의 위학(僞學) 금지085) 와 같은 점이 있었습니다. 아, 장군이 패전하는 경우가 있더라도 어찌 병서(兵書)를 거행하기 어려운 것이라고 의심할 수 있겠으며, 의사가 사람을 죽이는 경우가 있더라도 의서(醫書)를 사용하기 어렵다고 의심할 수 있겠습니까? 《소학》에서 익히지 아니하면 흩어진 마음을 거두거나 그 덕성을 배양할 수 없다는 주희(朱熹)의 말이 어찌 우리를 속인 것이겠습니까. 돌아보건대 그것을 어떻게 사용하느냐에 달렸을 뿐입니다. 맹자는, 삼대의 학문이 모두 인륜을 밝히는 것이라고 하였으니, 밝힌다고 하는 것은 강론하여 그 이치의 소이연(所以然)을 알게 하는 것입니다.
배운다 배운다고 하는 것이 입으로 읽고 귀로 듣는 것을 말함이겠습니까? 신들이 삼가 보니, 전하께서 경연에 나아가거나 국학(國學)에 행행하셨을 때 강론하는 것은 정령(政令)과 사무의 도구에 불과하고 인재를 양성하는 방법도 기송(記誦)과 사장(詞章)의 고루한 것에 지나지 아니하며 아래에 있는 자들도 역시 ‘요(堯)·순(舜)의 도리가 아니면 감히 제왕의 앞에 진달하지 아니한다.’는 것을 모르고 있으니, 누가 제대로 천리(天理)를 인심에다 밝혀서 몸소 실행하여 마음으로 터득한 경지에서 귀에 젖고 눈에 익게 하겠습니까? 신들은 전하의 학문이 아마도 꼭 지극히 올바르고 지극히 성실한 것에서 나오지 않은 것인 듯싶습니다. 이미 그 배우는 도리와 가르치는 근본이 잘못되어 천하의 대방(大防)이 무너졌으므로 명색이 사류(士類)라는 이들도 민이(民彝)와 물측(物則)에 관계되는 바를 힘쓰지 아니하여서 군신·부자·형제·부부의 사이에 서로 그 도리를 다하여 패려함이 없게 하는 이가 적습니다. 심지어 붕우의 도리도 폐지되고 빠뜨림이 심합니다. 비록 어쩌다 책선(責善)하거나 잘못을 주의라도 주면 병을 숨기듯 꺼리는 마음을 품고 마침내는 서로 소원해 지는 욕됨을 초래하게 됩니다. 완석(完席)에서 일의 시비를 거론하고 사람의 잘잘못을 논의하면 곧장 전파, 누설되어 아름다운 점은 무시되고 비방만 퍼지게 됩니다. 이런 상태로야 어려움에 직면했을 때 어떻게 화복(禍福)에 동요되지 않기를 책망할 것이며, 이런 상태로야 일을 논의할 때 어떻게 조정에서 다투어 굽히지 않기를 책망하겠습니까? 붕우란 이러한 윤리를 유지하는 것인데 책선하고 인을 돕는 역할도 쓸데없어져 폐지 되었으니, 군신·부자·형제·부부 네 가지 도리가 독립하여 오래도록 존재할 수 없는 것이 당연합니다.
효제(孝悌)가 인심에서 발생하여 의젓하게 도의의 정당함이 되는 것은 기절(氣節) 때문입니다. 이러므로 인륜을 유지하고자 하는 이는 반드시 기절을 배양하는 것이며 기절을 배양하고자 하는 이는 반드시 인륜을 바로잡는 것입니다. 기절이란 효제에서 나오는 것인데 국가에 중대하게 관계됩니다. 전하께서는 오늘날 사습이 어떠하다고 여기십니까? 혼란한 세상 투박한 습속에 젖어서 부형이 가르치고 명령함이나 사우(師友)가 강론하고 밝힌 것이 모두 아부하거나 줏대없는 처신으로 당세에 잘 보이게 하는 것으로써 일신의 좋은 계책으로 삼는 것입니다. 말할 책임이 있는 이는 ‘남의 단점을 적발하여 그걸 곧음으로 삼아서는 안 된다.’고 하고 관직의 책임이 있는 이는 ‘혼자만 잘나서 물의를 초래해서는 안 된다.’고 하여 돌아가며 서로 다짐하여 묵묵함이 습관으로 굳어지니 나랏일은 주인이 없고 백사(百司)는 기강이 없습니다. 대신이 된 이는 국가를 위하여 건명(建明)할 일념(一念)을 모르는 바는 아니겠지만 단지 전일의 참혹함을 목격하였기에 위험이 자신에게 닥칠까 두려워하여 깜깜하게 어리석은 듯 여유있게 포용하는 듯, 사기(事機)의 관건을 살피지 아니하며, 용사(用捨)하는 것에 무관심하며, 그럭저럭 날짜나 보내고 그저 그렇게 몸이나 보존하니, 그 명철한 지혜는 대단하다 하겠으나 인륜을 부지하여야 하는 재상의 책임은 어떻게 합니까? 그렇다고 하지만 임금과 신하의 관계는 원수(元首)와 고굉(股肱) 같다는 비유가 있으니, 한몸이 되어 사이가 없음을 알 수 있는 것입니다. 이러므로 위아래의 사이는 정으로 믿고 뜻이 합하여, 말하면 들어주고 계획을 올리면 따라 준 연후에야 장구한 치안(治安)의 계책을 이룰 수 있는 것입니다. 이것이 당(唐)·우(虞)·삼대(三代)의 임금이 직(稷)·설(契)086) 과 이윤(伊尹)·여상(呂尙)087) 의 도움을 얻어 정신이 집중되고 서로 마음이 맞아 더욱 도를 빛낸 것입니다. 진실로 털끝만큼이라도 믿지 못한다면 위아래의 사귐과 덕업의 이룩됨이 어찌 어렵지 않겠습니까.
근래 목민관(牧民官)을 보니 대부분 자주 교체되므로 전송하고 맞이하는 폐단이 진실로 백성들에게 관계되는데 대간은 말하기 어렵고 오직 대신이 아뢸 수 있으나 한번 아뢰어 윤허하지 아니하면 곧 입을 다물고 물러납니다. 이 한 가지 일로도 그 나머지에 대해 알 수 있는 것입니다. 전하께서 대신 대하는 도리가 과연 서로 기뻐하여 천재 일우의 만남이라고 할 수 있겠는지 모를 일입니다. 대저 기절(氣節)을 주장하는 것은 임금의 책임이고 기절을 부지시키는 것은 재상의 일입니다. 오늘날 위에서는 믿을 바가 없고 아래에서는 의지할 바가 없으니, 선비된 이들이 누가 즐거이 삶을 버리고 의리를 따르는 것으로 스스로 작정하여 쉽사리 한 세상의 어려운 일을 해내겠습니까. 문왕(文王)이 없더라도 흥기할 수 있는 호걸 같기를 어찌 사람마다에게 바랄 수 있겠습니까. 전하께서는 어찌하여 전한(前漢)과 후한(後漢)의 잘잘못으로 오늘날의 경계를 삼지 않으십니까. 고조(高祖)는 효행을 무익하다고 여겼다가 마침내 선비의 기절이 쓸어버린 듯 사라지고 아첨하는 것이 습성화하여 다투어 부명(符命)088) 을 바치는 자들이 있게 되었고, 한 나라의 국운이 바뀌었습니다. 광무제(光武帝)는 천자로서 양구(羊裘)를 벗삼으니089) 모두들 명망을 조심스레 지키어 절의를 서로 기대하게 되어 목숨을 잃더라도 후회하지 않는 이가 있게 되니, 후한의 기업이 흔들리지 않게 되었습니다. 이런 점에서 신들은 삼가 전하를 위하여 두려워하는 바입니다. 전하께서 왕업을 계승하심으로부터 여러번 변고를 겪었는데 주운(朱雲)처럼 난간을 부러뜨린 이는 누구이며 신비(辛毗)처럼 옷깃을 당긴 이090) 는 누구입니까? 그러니 가령 불측한 재앙이 암암리에 숨어 있다 한들 전하는 어디에서 알 수 있겠습니까? 간관이 혹 시정(時政)의 절실한 폐단을 통분하게 여기어 장주(章奏)로 간곡하게 아뢰는 것이 있다 해도 한 차례 열람하고는 끝내 아무런 실시함도 없고 말이 피부에 닿게 절실함이 있어도 비답도 내려주지 아니하시니, 이것이 어찌 제왕이 하문하는 걸 좋아하고 좋은 말씀에 절한다는 아름다운 뜻이 되겠습니까. 오늘날 말씀드려야 할 것을 신들이 진실로 다 열거할 수는 없으나 백성 이륜의 괴멸됨이 이와 같다면 천리(天理)의 미미함을 일으켜 도화(道化)의 융성함을 회복시킬 방법을 생각하지 않을 수 없는 것입니다. 송(宋)나라 신하 채양(蔡襄)이 ‘삼황(三皇)·오제(五帝)의 시대에는 충효(忠孝)가 대부분 천성에서 연유되었는데 삼황·오제 후에는 충효가 대부분 권장하는 것에서 연유되었다.’ 하였고, 진관(陳瓘)은 ‘저 신하로서 임금을 시해하고 자식이 그 아비를 살해하는 것은 항상 옳지 못한 것을 본데에서 시작된 것이다.’고 하였습니다. 저들이 그 옳지 못한 것을 보았을 때 그 기틀이 매우 은미하였는데도 마침내 속죄할 수 없는 큰 악을 행하게 되는 것이니, 그렇다고 당초에 어찌 시역(弑逆)할 마음이 있었겠습니까. 만일 이러한 때에 그 병이(秉彝)의 참됨을 격동시키고 선하지 못한 동기를 징계하였다면 비록 지극한 효성, 지극한 충성은 못 되더라도 역시 효경(梟獍)의 악함에는 이르지 않았을 것입니다. 여기서 권장하는 것이 참으로 위로하고 찾아오게 하며 바로잡아 곧게 하는 것보다 어려움을 알겠습니다. 이것은 단지 왕정(王政)의 중요한 것만 논의한 것이고 만일 삼강(三綱)의 근본과 만화(萬化)의 근원을 추구해 본다면 어찌 임금의 한 몸 밖에 있겠습니까. 참으로 인륜의 지극함으로 황극(皇極)의 덕을 세울 수 있어 이미 그 준칙이 섰다면 가정에서부터 조정으로, 조정에서부터 사방에까지 미쳐 온 나라의 국민을 병이의 천성으로 배양하고 개도합니다. 그 배양된 가운데로 나아가서 양지(良知)의 단서를 열어주며 그 양지로 안 단서를 인하여 자신에게 반성하여 그 앎을 확실하게 한다면 사람이 하늘에서 부여받은 바가 비록 기질과 물욕의 가리움이 있었다 하더라도 어찌 초연히 그 본체의 온전함을 회복할 수 있지 않겠습니까.
이른바 병이라는 것 또한 사람마다 동일하게 부여받은 바이고 나에게만 부여된 사사로움이 아니니, 저 일반인들이 동일하게 이것을 부여받고서도 각자가 제대로 온전하게 하지 못하는 것을 보고는 어찌 측은해 하며 구원할 길을 생각하지 않겠습니까. 성탕(成湯) 이, 백성에게 잘못 있음은 나 한 사람의 책임이라고 하였으니, 제왕의 덕으로 자신에게 되돌리는 것만큼 요긴한 것은 없습니다. 진실로 자신에게 죄를 돌리고 반드시 내 자신에게 부여된 것을 미루어 동일하게 부여받은 선(善)을 격동시킨다면 저들도 이러한 마음을 동일하게 가져 흥기할 자들의 천리의 참됨이 자연히 드러날 것입니다. 효성을 부자간에 행할 수 있으며 도리를 부부간에 행할 수 있을 뿐만 아니라 군신·장유·붕우에 이르기까지 모두 그 당연한 이치를 얻을 것이므로 선인이 자연히 많아지고 기절이 세워질 것입니다. 기절이 세워지면 인륜이 자연히 펴질 것입니다. 이 어찌 천리의 큰 다행이며 국가의 큰 복이 아니겠습니까. 삼가 전하께서는 유념하소서."
답하였다.
"이 상소를 보니 매우 절실하고 타당하다. 어버이를 시해하고 지아비를 살해함은 옛날에는 드문 일인데 근래 잇따라 나오니 이것은 내가 제대로 교화하지 못한 잘못이다. 내가 부덕한 몸으로 38년 동안 다스림의 감화는 보이지 아니하고 변고만 예사롭지 아니하여 내가 매번 한스러워하고 있다. 그리고 《소학》은 사람을 가르치는 근본인데 과연 기묘년 후에 《소학》까지 폐지하였으니 매우 부당하다. 기절(氣節)을 부식(扶植)하는 것은 임금이 당연히 생각할 바이다. 근래 인심과 사습(士習)이 예같지 않음을 위아래에 누구인들 걱정하고 탄식하지 않겠는가. 이 상소의 말이 다스림의 체통에 크게 관계되니 마땅히 유념하겠다."

-----

○弘文館副提學柳辰仝等上疏曰:
聖人, 人倫之至。 夫人之大倫有五, 而唯聖人, 能盡之, 作君師於萬民之上, 任天下綱常之重, 正標準以率下, 故語父子, 則極其孝, 而天下之爲父子者, 於此定焉; 語夫婦, 則極其別, 而天下之爲夫婦者, 於此定焉。 此無他, 特因其所固有不容己之良知, 而作新之耳。 由是而明敎化, 則風俗美, 而人倫益厚; 由是而正士習, 則氣節立, 而人倫益惇。 是以堯、舜之道, 蕩蕩乎無能名焉, 而求其本, 則不越乎孝悌而已。 雖有强暴之人, 見子則憐, 至於襁褓之兒, 見父則哭。 此人之眞情, 而不可解者也。 但爲物欲所拘, 利害所蔽, 而傷其恩、害其義者, 或有之矣, 安有至於滅天倫、絶人理, 與禽獸奚擇, 而終不可救乎? 嗚呼! 今時之變, 其忍言耶? 子弑父, 古或聞其語, 而未見其人, 婦弑夫, 古或聞其語, 而未見其人也。 豈意千古彝倫之大變, 一時竝出於殿下之民人乎? 人心天理, 至是盡絶無餘, 雖有粟, 吾得以食諸! 凡有含生, 孰不痛憤? 臣等伏見殿下, 臨御垂四十年, 其所以紀綱人道, 建立人極者, 固無所不用其極, 則敎之所入, 化之所行, 宜見孝子不匱, 女也不爽, 而反致惡逆之輩, 相踵而出, 民彝安在, 物則安在? 臣等竊惑焉。 豈皇天降衷之理, 有所不均而然歟? 豈殿下厚倫之化, 有所未至而然歟? 《易》曰: "觀我生, 觀民也。" 此言觀民風之美惡, 而可以知吾身之所出也。 殿下於此, 豈不惕然猛省, 而爲人心世道, 發一慨歎也? 擧大辟、明王法, 至於洿其宮、瀦其宅, 足以快神人之共憤, 足以雪王化之大恥矣。 然使大禹視之, 不知當何如爲心也? 抑不知唐、虞之朝, 有此變否? 人君者, 風化之主也。 主而不正, 如正家何, 家而不正, 如正國何? 是故, 《大學》 《傳》曰: "一家仁, 一國興仁。" 夫仁者, 衆善之長也。 凡於性本之所當然, 職分之所當爲, 皆莫非此仁之所發, 則有若所謂孝悌也者, 其爲仁之本也者, 不其信歟? 孟子曰: "君仁, 莫不仁" 者, 此也。 然其家不可敎, 而能敎人者, 有之乎? 上老老, 而民興孝者, 乃曾子所謂齊家治國之大旨, 而其綱領, 實在於明德、新民、止至善之三者。 欲使殿下, 興一國之孝, 則舍是三者, 復何由焉? 是知《大學》者, 收《小學》之成功, 而誠平天下之律令格例也。 然《大學》固不可一蹴而徑到, 則爲學工夫之次第, 必有不可亂、不可闕也, 而今之獻議者, 獨擧《二倫行實》, 可以救人心之惡, 可以起人心之善。 二倫足以補三綱之不備, 而可使愚夫與知焉, 可使愚婦與行焉, 則此書固不爲無助, 而此言亦不爲無益也。 然人生八歲, 而明灑掃應對之節, 是乃三代之成法, 則徒欲先從事於二倫, 已失古人爲學之有序, 而恐不免躐等凌節之病也。 今之諱言《小學》者, 臣等固知之矣。 己卯間, 年小新進之士, 以迂遠狂狷之質, 徒有好古尙志之心, 又信殿下好善之誠, 不揆王者必世後仁之意, 以謂三代至治, 可期日而待矣, 唯知化民之本, 在於學校, 而敎之之方, 又自《小學》, 而至于《大學》, 於是乎倡《小學》於其間, 而人知趨向之方, 殿下亦爲之崇信焉。 然其倡之者, 雖無一毫邪念, 而從之者, 或非其人, 不務切巳之學, 徒尙詭激之習, 不能無紛擾促迫之弊, 非《小學》之敎, 本然也, 用之者, 誤也。 萋斐一織, 打盡士林, 幷與其書而詆毁之, 有如宋朝僞學之禁。 嗚呼! 將之覆軍者雖有之, 而其可疑兵書之難行乎? 醫之殺人者亦有之, 而其可疑醫書之難用乎? 不習之於《小學》, 則無以收其放心, 養其德性。 朱熹之言, 豈欺我哉? 顧其用之如何耳。 孟子曰: "三代之學, 皆所以明人倫也。" 明云者, 講明之, 而使之識其理之所以然也。 學云學云, 口耳言乎哉? 臣等伏見殿下之或御經筵, 或幸國學, 其所講論, 不過乎政令事爲之具, 其所作人, 亦不過記誦詞章之陋, 而在下者, 亦不知非堯、舜之道, 不敢陳於王前, 則孰能明天理於人心, 而使之耳濡目染於躬行心得之餘乎? 臣等恐殿下之學問, 亦未必出於至正至誠也。 旣失其學之之道、敎之之本, 天下之大防已毁, 故名爲士類者, 亦不務民彝物則之所關, 而其於君臣、父子、兄弟、夫婦之間, 交盡其道, 而無悖者鮮矣。 至於朋友之道, 廢闕亦甚焉。 雖或責一善、箴一過, 反懷諱疾之忌, 竟致斯踈之辱, 至於完席之上, 論事是非, 議人得失, 旋卽播洩, 掠美移謗。 以之而處臨難, 如之何責其爲禍福之不動; 以之而處論事, 如之何責其廷爭而不屈乎? 朋友者, 所以維持是倫, 而責善輔仁之職, 亦以無用見廢, 彼四者之不能獨立久存, 宜哉! 孝弟之發於人心, 而毅然爲道義之正者, 氣節也。 是故欲扶人倫者, 必養氣節, 欲養氣節者, 必正人倫。 氣節者, 無非孝悌中來, 而有關於人國家也甚大。 殿下以爲, 今之士習, 爲如何也? 靡靡風塵, 悠悠偸俗, 父兄之所敎詔, 師友之所講明, 皆以依阿軟熟, 取媚當世, 爲一身之得計, 而有言責者則曰: "不可訐人以爲直也。" 有官守者則曰: "不可獨賢而招議也," 轉轉相尙, 泯默成習, 國事無主, 百司無綱, 爲大臣者, 非不知爲國家建明之一念, 而第以目覩前日之慘酷, 恐被危疑之逼己, 昧昧焉如愚, 休休焉若容, 不察於事機之關, 不屑於用捨之際, 優游度日, 因循保身。 其於明哲之智, 足矣, 而其於扶持之相, 何哉? 雖然, 君之於臣, 有元首肱股之喩, 則其爲一體而無間, 可知矣。 是以, 上下之間, 情孚意契, 而言聽計從, 然後能成長治久安之策。 此唐、虞、三代之君, 獲稷、契、伊、呂之佐, 聚精會神, 相得益章者也。 苟有一毫之未孚, 則上下交而德業成, 豈不難哉? 近見臨民之官, 多被數遞, 送迎之弊, 實關於民。 臺諫難言, 唯大臣可啓, 而一啓未允, 旋默而退。 由此一事, 可知其餘。 不知殿下, 待大臣之道, 果能交欣, 而千載一人會者乎? 大抵主氣節者, 人君之責也; 扶氣節者, 宰相之事也。 今也上無所恃, 下無所依, 則爲士者, 孰肯以舍生取義自許, 而輕犯一世之所難乎? 無文王而猶興者, 其可望於人人乎? 殿下何不以兩漢之得失, 爲今之監戒也? 高祖以孝行爲無益, 而終致士氣掃地, 諛侫成習, 爭獻符命者有之, 而炎祚以移, 光武以天子, 友羊裘, 而能成兢持名檢, 節義相望, 折首不悔者有之, 而漢鼎不動。 以是觀之, 臣等竊爲殿下懼焉。 殿下自嗣大歷服, 屢經變故, 有如朱雲之折檻者誰歟, 有如辛毗之牽裾者誰歟? 然設有不測之禍, 伏於冥冥之中, 殿下何從而知之耶? 諫官或有憤時政之切弊, 拳拳於章奏之間, 而一經乙覽, 竟無施設, 言有逼切, 亦不下答。 此豈帝王好問、拜昌言之美意也? 今之可言者, 臣等固不可盡擧, 而民彝之泯滅如是, 則不可不思所以復天理之微, 而回道化之盛也。 宋臣蔡襄曰: "三五之際, 忠孝多由於性, 三五之後, 忠孝多由於勸。" 陳瓘曰: "彼臣弑其君, 子弑其父者, 常始於見其有不是處耳。" 彼見其不是之時, 其幾甚微, 而竟蹈莫贖之大惡。 然則初豈有弑逆之心哉? 若於此時, 有以激其秉彝之眞, 而有以懲其不善之幾, 則雖不爲至孝至忠, 而亦不至於梟獍之惡也。 是知勸固不如勞來匡直之爲甚易, 亦足以激之懲之, 則勸之道, 亦不可廢也。 此特論其王政之所不可已者, 而若就其三綱之本、萬化之原, 則豈外於人主之一身乎? 誠能以人倫之極, 建皇極之德, 已立其施人之準則, 自家而朝廷, 自朝廷而四方, 使一國人民, 養之以秉彝之天, 開之以秉彝之性, 使卽其所養之中, 以啓其良知之端, 因其已知之端, 而反之於身, 以致其知之之實, 則人之所得於天者, 雖有氣質物欲之蔽, 而豈不超然復得其本體之全哉? 其所謂秉彝者, 又人之所同得, 而非我之所得私也。 視彼衆人之同得乎此, 而不能自全者, 豈不爲之惻然, 思有以救之哉? 成湯曰: "百姓有過, 在予一人。" 帝王之德, 莫要於反躬。 苟能歸罪於己, 而必推吾之所自得者, 以激其同然之善, 則彼同有是心而興起者, 天理之眞, 自然呈露, 不唯孝可行於父子, 道可行於夫婦, 而至於君臣、長幼、朋友, 莫不皆得其當然之理, 則善人自多而氣節立, 氣節立而人倫自敍, 豈非天理之大幸, 而國家之大福也? 伏願殿下, 留神焉。
答曰: "觀此疏, 甚切當。 弑親、殺夫, 古所罕有, 而疊出於近間, 是予不能敎化之過也。 予以否德, 三十八載之間, 未見治化, 而變故非常, 予每恨焉。 且《小學》, 敎人之本原也。 果如己卯之後, 幷廢《小學》, 則甚爲不當。 扶植氣節, 人君所當念, 近來人心士習, 不如古, 上下孰不憂歎? 此疏之言, 大關於治體, 予當留念焉。"

=====

중종실록 100권, 중종 38년 5월 5일 무신 1번째기사 1543년 명 가정(嘉靖) 22년
대간이 권빈의 일을 아뢰니 유허하다


대간이 권빈의 일을 아뢰니 윤허하고, 전교하였다.
"권빈의 가자(加資)는 고쳐야겠으나 상은 없을 수 없으니 숙마 1필을 주라."

-----

○戊申/臺諫啓權彬事, 依允。 仍傳曰: "權彬加資則可改, 賞不可無, 其給熟馬一匹。"

=====

중종실록 100권, 중종 38년 5월 5일 무신 2번째기사 1543년 명 가정(嘉靖) 22년
햇무리가 지고 양이가 있다


햇무리가 지고 양이가 있었다.

-----

○日暈, 兩珥。

=====

중종실록 100권, 중종 38년 5월 5일 무신 3번째기사 1543년 명 가정(嘉靖) 22년
가평군의 어떤 여인이 세쌍둥이를 낳다


경기 가평군(加平郡)의 어떤 여인이 세쌍둥이를 낳았다.

-----

○京畿 加平郡, 有女一産三子。

=====

중종실록 100권, 중종 38년 5월 6일 기유 1번째기사 1543년 명 가정(嘉靖) 22년
석강에 나아가다


석강에 나아갔다.

-----

○己酉/御夕講。

=====

중종실록 100권, 중종 38년 5월 7일 경술 1번째기사 1543년 명 가정(嘉靖) 22년
조계를 청리하다


조계(朝啓)를 청리하였다.

-----

○庚戌/聽朝啓。

=====

중종실록 100권, 중종 38년 5월 7일 경술 2번째기사 1543년 명 가정(嘉靖) 22년
윤은보 등이 사직하기를 아뢰었으나 윤허하지 않다


영의정 윤은보 등이 아뢰기를,
"신들은 아둔하고 용렬하여 보잘것 없는 몸으로 외람되이 중임을 맡아서 지혜와 생각이 얕아 나랏일에 아무런 건명(建明)도 없고 일을 논의할 즈음에도 잘못됨이 많으니, 진실로 도움됨은 없고 헛되이 시위 소찬(尸位素餐)의 기롱만 초래하여 여러번 시종의 소차(疏箚)에 거론되었으니 체모없이 자리를 차지하고 있을 수 없습니다. 속히 체직시키소서."
하니, 답하기를,
"근래 시종의 상소를 보니 지극히 당연하다. 그러나 대신이 직책을 감당하지 못한 것이 뭐 있는가. 오로지 이것은 나의 교화가 밝지 못하여 자식이 그 어버이를 시역하는 변고가 누차 있었던 것이다. 옛날에는 비단 듣기도 힘들었을 뿐 아니라 혹시 한번 있게 되면 사람들이 매우 경악하였는데 근래에는 잇따라 일어나므로 인심이 반드시 예사로운 일이라고 여긴다. 이 때문에 시종이 거론한 것이다. 인륜을 밝히는 근본은 《소학》만한 것이 없다. 기묘년 때에 사람들이 잘못 행하였다고 하더라도 《소학》까지 아울러 폐지한 것은 내가 일찍이 온당치 못하다고 여겼는데, 또 상소의 말에도 발설하였다. 학교가 밝아지면 인륜도 자연히 밝아진다. 대저 언관(言官)이 여러번 대신의 일을 진술한 것은 경들에게 더욱 국사에 힘쓰게 하고자 함이니, 사직하지 말라."
하였다. 세 번 아뢰었으나 윤허하지 않았다.

-----

○領議政尹殷輔等啓曰: "臣等暗劣無似, 濫叨重任, 智慮淺短, 其於國事, 無所建明, 而議事之際, 亦多舛錯, 固無裨益, 徒貽尸素之譏, 屢上於侍從疏箚。 不可靦然冒處, 請速遞。" 答曰: "近見侍從之疏, 至爲當然。 然大臣何事, 不堪其職乎? 專是予敎化不明, 屢有子弑其親之變。 古者非徒罕聞, 或一有之, 人甚驚愕, 近來則相繼有之, 故人心必以爲尋常。 是以侍從論之。 明人倫莫如《小學》之本, 而己卯之時, 人雖誤爲之, 至如竝廢《小學》, 予嘗以爲未穩, 而又發於疏辭。 學校明則人倫亦自明也。 大抵言者, 屢疏大臣之事者, 欲卿等更加勉力國事也, 勿辭。" 三啓, 不允。

=====

중종실록 100권, 중종 38년 5월 7일 경술 3번째기사 1543년 명 가정(嘉靖) 22년
평안도 관찰사의 서장에 달자의 피해를 알리니 삼공이 의논하여 아뢰다


평안도 관찰사 민제인(閔齊仁)의 서장(書狀)에,
"의주 목사(義州牧使)의 첩정(牒呈)에 ‘이달 5월 2일 중국 사람 남녀 모두 1백여 명이 말도 타고 배도 타고서 이곳 국경을 향하여 많이 오니 금지하기 어렵다.’고 하므로 즉시 배패(陪牌) 15명과 통사(通事) 등으로 하여금 달아나 온 연유를 탐문하고 또한 엄중하고 분명하게 타일러 사변을 만나더라도 강을 건너 오지 못한다는 뜻을 말하게 하였습니다. 그들의 대답이 ‘달자(㺚子) 3천여 명이 송골산(松鶻山) 앞에 도착하여 금석산(金石山)에서부터 권두산(權頭山)까지 군사를 풀어 노략질을 하므로 빠져 나왔다.’고 하였습니다. 얼마간의 시간이 지나니 중국 사람들이 다시 돌아가면서, 달단족이 지금은 이미 노략질을 해 가지고 떠났다고 하였습니다. 간혹 통곡하는 사람이 있으므로 그 연유를 심문하였더니, 20여 명이 잡혀갔다고 답하였습니다. 비록 사실인지 아닌지는 확실하게 알 수 없었으나 수상(水上)과 수하(水下)에 연락하여 군마(軍馬)를 정제해서 변고에 대비하게 하였습니다. 가령 다시 이와 같은 사변이 있어서 많은 수가 쏟아져 나온다면 금하기가 어려우니 어떻게 해야 합니까?"
하니, 전교하기를,
"근래 호노(胡奴)가 만포(滿浦)에 도착하여 요적(遼賊)의 변고를 보고한 것이 두 차례 모두 사실이니, 방비할 일을 조치함이 옳겠다. 또한 인정으로 말할 것 같으면 중국 사람들이 난을 피하여 강을 건너 잠시 머물다가 변고가 안정된 후 돌아가게 하는 것이 실로 후한 뜻이다. 다만 뒤폐단이 있을까 싶은데 어떻게 해야 하는가? 삼공에게 의논하라."
하였다. 삼공이 의논하여 아뢰기를,
"귀순한 저 사람들이 적변(賊變)을 알려 온 말은 앞뒤가 서로 맞습니다. 앞으로 우리의 국경 지대를 침범하여 오지 않는다고 반드시 보장할 수 없으니, 평안도 병사(兵使)로 하여금 방비하는 모든 일을 전일보다 갑절 조처하여 항상 적군이 침입하듯이 밤낮으로 변고에 대비하게 해야 합니다. 중국 사람들이 도적의 소란에 핍박되어 피할 곳이 없어서 마치 쫓기는 새와 토끼 같으니 도의상 거절할 수 없으므로 받아주어야 합니다. 많은 수가 쏟아져 나온다 하더라도 도적이 물러가면 자연히 본토(本土)로 되돌아갈 것입니다. 이 뒤로는 만일 전처럼 도적을 만나 나온다면 또 굳이 거절하지 말게 함이 어떻겠습니까?"
하니, 알았다고 답하였다.

-----

○平安道觀察使閔齊仁書狀曰: "義州牧使呈, ‘今五月初二日, 唐人等男女幷百餘名, 乘馬尙船, 多數來向此邊, 禁止爲難云, 卽令陪牌十五名及通事等, 探問其奔馳出來之由, 且嚴明開說, 雖遇事變, 使不得越江渡來之意, 答曰: 「㺚子三千餘名, 到松鶻山前, 自金石山, 至權頭山, 縱兵擄掠, 故出來也。」 移時之間, 唐人等還入歸曰: 「㺚子今已搶擄而去」, 或有號哭之人, 審問其緣由, 則答曰: 「二十餘名被擄也。」 雖不得的知虛實, 而傳通于水上水下, 更令整齊軍馬, 以待變也。’ 設使復有如此事變, 數多衝斥出來, 則禁止爲難, 何以爲之?" 傳曰: "近者胡奴到滿浦, 告遼賊之變, 兩度皆實。 防備之事, 措置爲可。 且以人情言之, 則上國之人, 避亂渡江暫留, 定變後還送, 此實厚意, 但恐有後弊, 何以爲之? 其議于三公。" 三公議啓曰: "歸順彼人等, 賊變進告之言, 前後相孚。 其將犯我邊境, 不可保其必無。 令平安道兵使, 防備諸事, 倍前措置, 常如敵至, 日夜待變爲當。 唐人等迫於賊耗, 避之無地, 如窮鳥投免, 義不可拒, 在所容受。 雖數多衝斥而來, 賊退則自還本土, 今後如前遇賊出來, 毋更力拒何如?" 答曰: "知道。"

=====

중종실록 100권, 중종 38년 5월 8일 신해 1번째기사 1543년 명 가정(嘉靖) 22년
진하사가 방물인 석자와 표지를 중국에서 요구하는 내용의 서장을 올리다


진하사(進賀使) 김익수(金益壽)와 정대년(鄭大年) 등이 서장을 올렸는데, 그 내용은 다음과 같다.
"신들이 지난 3월 7일 북경에 들어가고 12일에 대궐에 나아가 조회를 하고서 예부(禮部)로 갔더니 현임 좌시랑 손승은(孫承恩)과 우시랑 마여기(馬如驥) 등이 예부에 도착하였습니다. 상서(尙書) 엄숭(嚴嵩)은 교체되어 각로(閣老)가 되었고, 신임 상서 장벽(張璧)은 남경(南京) 예부 상서(禮部尙書)로서 이차(移差)되었는데 당시 올라오지 않았었습니다. 또 주객사(主客司)로 가서 예를 행했는데 주사(主事) 노천형(路天亨)이 ‘어제 엄 각로(嚴閣老)를 뵈었더니, 「황상이 내게, 조선 국왕이 어떻게 내변(內變)이 있은 줄 알고 사신을 보내어 이처럼 속히 문안하였는가고 물으므로 전일 사신이 돌아갈때 내가 말하였으므로 조선 국왕이 알게 된 것이다.」고 하였다.’ 합니다. 또 ‘황제께서 전일 그대 나라 표지(表紙)를 보고 기뻐하여 중요하게 상용하려고 한다. 방물(方物)인 석자(席子)는 사용하는 데 관계가 없으니 석자를 제외하고 대신 표지를 보내는 것이 좋으리라.’고 하면서 자신을 시켜 사신에게 말하게 하였으므로 말하는 것이라고 하였습니다.
신들이 통사 최세영(崔世瀛)으로 하여금 ‘전하께서 중국의 기변(奇變)을 들으시고 경악을 금치 못하여 즉시 신들에게 10일 내에 길을 떠나 50일 내에 북경에 도착하게 하였으나 신들이 도중에서 마침 우설(雨雪)의 사고로 인하여 기한내에 도착할 수 없었으니 신들은 지극히 황공스럽다. 그리고 표지는 우리 나라에서 상용하는 물건이 아니고 중국의 표자(表咨)를 위하여 특별히 만든 것이므로 공력이 매우 많이 든다. 공문(公文)이 없이 단지 입으로 국왕께 아뢰기는 어렵다.’고 답하게 하였습니다. 주사가 또, 만일 문서를 만든다면 이것은 외국에 청구하는 것이 된다고 하므로, 신들이 ‘만일 석자를 제하고 대신 표지를 보낸다고 하면 석자의 다과도 마음대로 제할 수 없고 표지의 액수도 알지 않을 수 없으니 어떻게 해야 하겠는가?’ 하였더니, 주사가 ‘석자를 제하는 것과 표지를 보내 오는 것의 수량은 마음대로 하라.’ 하였습니다. 신들이 또 ‘성절사(聖節使)는 도중에서 만나게 될 것이고 동지사는 기한이 촉박하다. 그리고 이 종이는 만들기가 쉽지 아니하니 아마도 때맞춰 보내지 못할 것같다.’ 하니, 주사가 ‘급박한 일이 아니니 어느 사신의 행차에 보내어도 좋다.’고 하였습니다. 15일 아침에 엄 각로가 한림원 조방(朝房)에 도착하여 신들을 초청하므로 신들이 나아가 각로와 상견하니 자세히 주본(奏本)과 표문의 부본(副本)을 열람하고 신에게 ‘황상(皇上)이 그대 나라의 표지를 기쁘게 보시고 요긴하게 쓰시고자 하니 본국에 돌아가거든 국왕에게 고하여 황제가 구하여 쓰려는 뜻과 내가 권하는 말을 여쭙고 문서에는 올리지 말고 국왕의 뜻으로 각별히 봉진하라.’고 하였습니다. 신들이 전일 노 주사(路主事)가 석자를 감하고 대신 표지를 보내라는 일과 표지를 만들기가 어렵다는 것을 각로에게 말하려고 할 즈음 주사가 돌아보고 말을 하지 말라고 금하였고, 각로도 신들에게 속히 나가게 하여 즉시 돌아왔으므로 미처 말하지 못하였습니다.
18일 성지(聖旨)에 ‘조선 국왕이 주본을 갖추어 삼가 안부를 묻고 아울러 여러 방물(方物)을 바치니 충분히 충경(忠敬)함을 볼 수 있어 짐(朕)이 가납(嘉納)한다. 용의(龍衣) 1습과 채단(彩緞)과 융금(絨錦) 각 4필을 하사한다. 사칙 장답(寫勅奬答)은 예부에서 알아서 하라.’ 하였고, 18일의 성지는 ‘조선국에서 차송되어 온 배신(陪臣)을 예부에서 연회를 베풀어 우대하는 뜻을 보이고 좌·우시랑으로 하여금 연회를 접대하게 하라.’ 하였고, 4월 14일에 용의·채단·융금을 예부에서 받았습니다. 황제는 15일부터 20일까지 염경(念經)하며 재계하고 공사(公事)를 출납하지 않았습니다. 23일에 내각(內閣)에서 조칙을 받고 25일에 일행이 무사히 출발하였습니다. 임정문(林廷璺)은 이달 4일에 조정으로 돌아왔고 건주(建州)의 정토(征討)에 대한 일은 아직 정지하고 있습니다."

-----

○辛亥/進賀使金益壽、鄭大年等書狀曰: "臣等去三月初七日, 入來帝都, 十二日詣闕見朝, 仍往禮部, 見官左侍郞孫承恩、右侍郞馬如驥等到部。 尙書嚴嵩, 遞爲閣老, 新尙書張壁, 以南京禮部尙書, 移差, 時未上來。 又就主客司行禮後, 主事路天亨言曰: ‘昨見嚴閣老, 云: 「皇上問臣, 朝鮮國王, 何知有內變, 遣使來問, 如此其速乎?」 答以 「前日使臣還歸時, 臣言之, 故國王知之矣。」’ 且云, ‘皇帝喜看前日汝國表紙, 欲要用, 方物席子, 不關於用, 除席子, 代送表紙爲可。 使我言于使臣, 故言之矣。’ 臣等令通事崔世瀛答語曰: ‘殿下聞上國之奇, 不勝驚愕, 卽令臣等, 十日內發行, 五十日內到京, 臣等中路, 適因雨雪事故, 未得及期而到。 臣等至爲惶恐。 且表紙, 非我國常用之物, 爲上國表咨別造, 功力甚鉅。 無公文, 只以口言, 啓於國王爲難。’ 主事又言: ‘若爲文書, 是求請於外國。’ 臣等答云: ‘若除席子, 代送表紙, 則席子多小, 不可任意除之, 表紙之數, 亦不可不知, 何以爲之?’ 主事云: ‘除席子, 送表紙, 多小, 任意爲之。’ 臣等又言: ‘聖節使則中路相値, 冬至使則日迫。 且此紙亦未易造, 恐未及送。’ 主事言: ‘非急迫之事, 某使行入來時, 送之亦可。’ 十五日朝, 嚴閣老到翰林院朝房, 招臣等, 臣等就見閣老, 細閱奏本及表副本, 言臣曰: ‘皇上喜看儞國表紙, 欲要用, 回歸本國, 告國王, 奉進皇帝求用之意, 及吾傳說之言, 毋上文書, 以國王之意, 各別封進’ 云。 臣等以前日路主事, 減席子, 代送表紙事, 及表紙難造事, 閣老處欲說之際, 主事顧見禁止, 使不得說, 閣老亦急令臣等出去, 而卽還, 故未及說之。 十七日聖旨, ‘朝鮮國王具奏恭問起居, 幷獻諸方物, 足見忠敬, 朕用嘉納。 其賜龍衣一襲, 彩段絨錦各四匹。 寫勑奬答, 禮部知道。’ 十八日聖旨, ‘朝鮮國差來陪臣, 賜宴禮部, 以示優眷。 令左右侍郞待宴。’ 四月十四日, 受龍衣、綵段、絨錦于禮部。 皇帝十五日至二十日, 念經致齋, 不出納公事也。 二十三日, 受勑于內閣, 二十五日, 一行無事發行也。 林廷璺, 則本月初四日間還朝, 建州征討事, 姑停云。"

=====

중종실록 100권, 중종 38년 5월 8일 신해 2번째기사 1543년 명 가정(嘉靖) 22년
중국에 진헌하는 공물에 대해 삼공에게 의논하게 하다


정원에 전교하기를,
"황제가 석자(席子)는 용도에 관계되지 아니하므로 석자를 제하고 표지를 대신 보내라고 하였다 하는데, 만일 칙서가 있거나 아니면 예부에서 자문(咨文)을 보내왔으면 대신 보낼 수도 있다. 우리 나라 방물은 전에도 역시 황제가 그 명목을 정한 것은 아니고 토산품이라는 것으로 진헌한 것인데, 성종(成宗) 때는 진헌하는 물건이 가감(加減)되기도 하였다. 지금 진헌하는 물건도 역시 가감할 수 있으니 동지사가 진헌하는 물건을 혹 성절사 때보다 감하기도 하고 성절사가 진헌하는 방물을 혹 동지사 때보다 감하는 유가 이것이다. 표지로 석자를 대신하라고 한 것은 황제의 뜻이 외국의 폐단을 계산한 것이다. 나의 뜻은 석자는 항공(恒貢)으로 진헌하는 것이고 표지는 문방(文房)의 물건이니 별도로 보내는 것이 어떻겠는가? 황제가 표지의 좋음을 보고 글을 쓰려고 구한다는데 예부의 공문에는 그런 말이 없었다고 한다. 표지를 별도로 보내는 일은, 돌아가 예부에게 ‘문방의 물건이므로 별도로 진헌하고 석자는 제하지 않았다.’고 하는 것이 어떠하겠는가? 삼공(三公)과 의논하라."
하였다. 예조와 승문원이 의논하여 아뢰기를,
"황제가 표지를 요구하는 것은 옛날에도 그런 예가 있었으니 당연히 등록을 상고하여 그 액수를 정하여야 합니다. 단지 석자를 제하고 대신 진헌하는 것은 일의 체모에 온당하지 못하니 상의 분부대로 별도로 진헌하는 것이 마땅합니다."
하니, 알았다고 답하였다.

-----

○傳于政院曰: "皇帝以席子, 不關於用, 除席子, 以表紙代送云。 若或有勑書, 或禮部移咨, 則可以代送。 我國方物, 前者亦非帝定其名目, 以土産封進, 成宗朝, 進獻之物, 或有加減矣。 今時進獻之物, 亦有加減, 如冬至使進獻之物, 或減於聖節使, 聖節使進獻之物, 或減於冬至使之類也。 以表紙代席子云者, 聖意計其外國之弊也。 予意席子, 則以恒貢進獻, 表紙則以文房之物, 別送何如? 帝見表紙之好, 欲爲書字而求之云, 禮部亦謂毋上文字云。 表紙另獻事, 歸言于禮部曰, ‘以文房之物, 故別爲封進, 而不除席子云’ 何如? 其議之三公。" 禮曹、承文院議啓曰: "欽求表紙, 舊亦有例, 當考謄錄, 酌定其數。 但除席子代封, 事體未穩, 依上敎, 別封進爲當。" 答曰: "知道。"

=====

중종실록 100권, 중종 38년 5월 8일 신해 3번째기사 1543년 명 가정(嘉靖) 22년
소세양을 판중추부사에 제수하다


소세양(蘇世讓)을 판중추부사에 제수하였다.

-----

○以蘇世讓爲判中樞府事。

=====

중종실록 100권, 중종 38년 5월 8일 신해 4번째기사 1543년 명 가정(嘉靖) 22년
햇무리가 지다


햇무리가 졌다.

-----

○日暈。

=====

중종실록 100권, 중종 38년 5월 9일 임자 1번째기사 1543년 명 가정(嘉靖) 22년
햇무리가 지다


햇무리가 졌다.

-----

○壬子/日暈。

=====

중종실록 100권, 중종 38년 5월 10일 계축 1번째기사 1543년 명 가정(嘉靖) 22년
지중추부사 이현보가 연로함을 이유로 전을 올려 사직하니 말라고 이르다


지중추부사 이현보(李賢輔)가 연로하다는 것으로 전(箋)을 올려 사직하니, 전교하였다.
"사직하지 말라는 내용으로 하서하여 타이르라."
【전(箋)의 내용은 다음과 같다. "조화(造化)에는 사정이 없어서 쓸모없는 사람도 빠뜨리지 아니하고 우로(雨露)의 은혜가 고루 흡족하여 잔약한 사람에게도 닿았습니다. 자신을 살펴보면 미치광이 같아서 몸둘 바가 없습니다. 삼가 생각하건대 신은 자질이 본디 거칠고 문벌 또한 한미합니다. 처음 독서에 전념하여 다행히 과거에 출신(出身)하였으나, 폐조(廢朝)의 혼란한 정치를 만나 먼 변방으로 귀양도 갔었습니다. 성스러운 시대의 문명한 때에 다시 벼슬길에 나오니 하늘이 적셔주고 땅이 길러주어 조복(朝服)을 입은 지 거의 50년이 됩니다. 어버이가 연로하고 가정이 가난하여 걸군(乞郡)한 것이 이미 7∼8고을이었으며, 직위도 이미 2품에 올랐고나이 또한 팔순(八旬)이 다 되었습니다. 지난번 질병 때문에 휴가를 주어 돌아가 쉬게 하셨는데도 이미 너무 쇠약해져서 소생될 수 없음을 알았습니다. 전리(田里)에 병든 몸이 아직도 옛 직함을 그대로 띠고 있음이 혐의스럽고, 늙은 나이에 어찌 새로운 총애를 거듭 받기를 도모하겠습니까. 분수를 헤아려보니 이미 정도에 넘었는데, 은공에 보답하고자 해도 계책이 없습니다. 돌아보건대, 무슨 재능이나 명망이 있다고 탐욕스레 이러한 총애와 영광을 받겠습니까. 더구나 대궐 뜰에 부복하지도 못하고 이렇게 영외(嶺外)에서 눈물 흘리며 멀리 구중 궁궐의 전폐(殿階)만 생각하니 영마루 일천 굽이에 운소(雲霄)의 바람만 간절합니다. 당돌히 직질(職秩)의 사은(謝恩)에 인하여 아울러 직에 나아가기 어려움을 진술합니다. 삼가 바라옵건대 신이 질병에 걸려 쇠약함이 심하다는 것을 헤아려 신이 사퇴하려는 정성을 허락하심으로써 늙은이를 편안하게 하여 주시면 신(臣)은 남은 목숨을 이양(頤養)하여 성스러운 은택에 젖으렵니다. 몸에 견마(太馬)의 책임이 없다고 하여 비록 강호(江湖)에 처하더라도 걱정하지 않을 수 없으며, 마찬가지로 임금을 사랑하는 정성이 있다면 고삐를 놓아 견무(畎畝)에 있더라도 생각하게 되는 것입니다."】

-----

○癸丑/知中樞府事李賢輔, 以年老上箋辭職。 【其箋曰: "造化無私, 不遺樗櫟之散; 雨露均洽, 覃及蒲柳之殘。 省己若狂, 措躬無所。 伏念臣質本鹵莽, 門且寒微。 始專心於讀書, 幸出身於科第。 遭廢朝昏亂之政, 被竄遐陲, 際聖代文明之辰, 更出仕道, 天涵地育, 着朝衫幾五十年。 親老家貧, 乞郡符已七八邑。 位旣躋於二品, 壽亦臨乎八旬。 頃緣疾患之侵肌, 請歸湯沐而去體, 惟尫羸之已甚, 知蘇息之無期。 田里病身, 猶嫌舊銜之仍帶, 桑楡晩景, 何圖新寵之荐加? 揆涯分而已, 踰思報效之無計。 顧何有乎才望, 而叨受此寵榮? 矧未俯伏於闕庭, 乃此流涕於嶺外。 天門九闥, 空懷殿陛之遙; 嶺路千重, 徒切雲霄之望。 敢因進秩之謝, 義陳就職之難。 伏望量臣罹病之深, 衰也甚矣, 許臣辭退之懇, 老者安之, 臣謹當頣養殘生, 涵濡聖澤。 身無犬馬之責, 縱來處江湖, 而憂同有愛君之誠, 放綏在畎畝而戀。"】 傳曰: "其勿辭職事, 下書諭之。"

=====

중종실록 100권, 중종 38년 5월 10일 계축 2번째기사 1543년 명 가정(嘉靖) 22년
우참찬 이언적이 병에 걸려 휴가를 주다


정원에 전교하였다.
"우참찬 이언적(李彦迪)이 중도에서 병을 얻었으니 【휴가를 얻어 경주(慶州)에 갔다가 조정으로 돌아오는 도중 문경(聞慶)에서 병을 얻었다.】 그 도 감사에게 유지(諭旨)를 내리고 이언적에게도 유지를 내려, 휴가를 줄 것이니 사양말고 조리하라고 하라. 언적은 재상이니 금일 내로 즉시 내의원을 파견하여 약물을 가지고 역말로 내려가게 하고 하유(下諭)하는 서장도 주어서 보내라."

-----

○傳于政院曰: "右參贊李彦迪, 得病於中路。 【受由歸慶州, 還朝而得病於聞慶地。】 當下諭其道監司, 亦諭彦迪曰, ‘給由, 勿辭調理,’ 彦迪, 宰相也。 今日內, 卽遣內醫員, 持相當之藥, 給馬下去, 而下諭書狀, 亦給以送。"

=====

중종실록 100권, 중종 38년 5월 11일 갑인 1번째기사 1543년 명 가정(嘉靖) 22년
석강에서 나세찬이 왕에게 학문에 힘쓸 것을 아뢰다


석강에 나아갔다. 시강관 나세찬(羅世纘)이 임문(臨文)하여 아뢰었다.
"태구(太丘)의 장(長)인 진식(陳寔)091) 이 졸(卒)하였다고 하였으니, 장은 낮은 관직인데도 쓴 것은 그 어짊을 기록한 것입니다. 동한(東漢) 때 당고(黨錮)의 화를 겪은 후로부터 인심이 흩어져 이와 같은 현자(賢者)가 있어도 임금이 제대로 쓰지를 못하고 도덕을 품은 채 산림에서 늙어 죽게 하였기 때문에 한(漢)나라가 다시 진흥하지 못하였으니, 지금까지 애석해하고 있습니다.
진식은 공평한 마음으로 사물을 이끌었으므로 감복한 자가 많았습니다. 대체로 마음의 본체는 거울처럼 비어 있고 저울처럼 공평하므로, 마음을 공평하게 한다면 사물 접하는 것이 모두 올바르게 될 것인데, 사람이 마음을 공평하게 지니지 못하는 까닭에 방정하게 되지 못하여 희(喜)·노(怒)·애(愛)·오(惡)·욕(欲)까지도 알맞음을 얻지 못하는 것입니다.
미미한 필부도 서로 마음을 공평하게 하여 사물을 이끄니 그 효험이 마침내 감동되는 이가 많게까지 되었는데, 더구나 제왕은 이룰 수 있는 위치에 있고 이룰수 있는 형세를 가지고 있으니, 제대로 마음을 공평하게 한다면 천하에 공평하게 되지 않는 것이 없을 것입니다. 《서경(書經)》에, 편벽됨도 없고 편당됨도 없다면 제왕의 도리가 탕탕(蕩蕩)하리라고 하였으니, 조금이라도 치우친 점이 있다면 어찌 제대로 제왕의 도리가 탕탕하게 될 수 있겠습니까. 제왕은 요컨대 마음을 공평하게 하는 공부에 깊이 힘을 써야 할 것이니, 진식을 필부의 일이라 여기지 마시고 유념하신다면, 학문 공부가 나날이 진보될 것입니다."

-----

○甲寅/御夕講。 侍講官羅世纉臨文曰: "大丘長陳寔卒。 長乃卑官而書之, 錄其賢也。 東漢之時, 自經黨錮之禍, 人心渙散, 雖有如此賢者, 君不能用, 而使懷藏道德, 老死山林, 漢亦不復振焉, 至今惜之。 寔, 平心率物, 而鄕閭皆服。 蓋心之本體, 鑑空衡平, 若能平其心, 則應事接物, 皆得其正。 但人不能平其心, 故不得其正, 而至於喜怒愛惡欲, 亦不得其中矣。 以匹夫之微, 平心率物, 其效終至於感之者多, 況帝王, 居可致之位, 操可致之勢, 而能平其心, 則天下無不得其平矣。 《書》云: ‘無偏無黨, 王道蕩蕩。’ 少有偏繫之致, 則安能爲王道之蕩蕩乎? 帝王要當深着平心工夫。 請勿以寔爲匹夫事, 而留念焉, 則學問工夫, 日進矣。"

=====

중종실록 100권, 중종 38년 5월 12일 을묘 1번째기사 1543년 명 가정(嘉靖) 22년
조강에 나아가다


조강에 나아갔다.

-----

○乙卯/御朝講。

=====

중종실록 100권, 중종 38년 5월 12일 을묘 2번째기사 1543년 명 가정(嘉靖) 22년
삼공이 황제가 표지를 구하니 사은사에게 가져 가도록 하라고 아뢰다


삼공이 아뢰기를,
"황제가 구하는 표지(表紙)를 별행(別行)으로 시작하여 보낸다면 항식(恒式)으로 될까 두려우니, 다시 예조·승문원과 반복하여 논의하소서. 황제가 요구함은 반드시 요긴하게 사용하려 함이니, 이번에 가는 사은사가 가지고 가지 않고 단지 동지사가 가져올 것이라고 한다면, 황제는 반드시 실망할 것입니다. 이번 사은사에게 그 종이를 보내도록 할 것이요 뒤에도 별행으로 보낼 필요는 없습니다. 그리고 동지사도 가지고 가다가 도중에서 돌아오는 사은사를 만나면 황제가 연속으로 진헌하기를 바라는지 아닌지를 탐문하여, 만일 연속으로 진헌하라는 유지가 없다면 가져갔어도 진헌하지 않아야 됩니다."
하였다. 답하기를,
"이번의 사은사가 종이를 진헌하는 것은 지당하다. 탐문하는 일은 황제의 마음을 시험하는 것 같아 윗사람을 섬기는 도리에 옳치 않다. 이번 걸음에 가지고 가면 반드시 말이 있을 것이다. 만일 ‘어찌하여 석자(席子)를 제하지 아니하고 종이를 보내왔는가?’고 묻는다면, 답하기를 ‘석자는 토산물이고 종이는 별도로 봉진(封進)하는 것이다.’고 한다면 될 것이다. 이와 같이 한다면 내년의 성절사를 시점으로 하여 정규(定規)로 삼을 것이다."
하니, 삼공 등이 회계(回啓)하였다.
"신들이 다시 헤아려보니 상의 분부가 지당합니다. 성지(聖旨)를 탐문하는 것은 과연 위를 섬기는 도리에 미안하니, 이번 사은사의 걸음에 가지고 가서 그 말을 들어 보고 명년 성절사가 올 때에 연속으로 진헌할 것인가 아닌가를 결정함이 합당합니다. 공문(公文)이 있고 없는 것을 자세히 상고하여 아뢰게 하소서."

-----

○三公啓曰: "皇帝所求表紙, 若於別行, 爲始而送之, 則恐爲恒式, 更與禮曹、承文院, 反覆議之。 帝之求此, 必要切於用, 今去謝恩使, 不齎而去, 只稱冬至使將齎來云, 則帝必缺望。 今次謝恩使, 可送其紙, 而他時別行, 不須送也。 且冬至使亦齎而去, 途遇謝恩使之還, 探問皇帝有欲連進與否之奇, 若無連進之諭, 雖齎, 亦可不獻。" 答曰: "今次謝恩使獻紙事至當。 探問事, 似乎試驗帝心, 於事上之道, 不可也。 此行齎去, 則必有言端, 若問曰, ‘何不除席子, 而送紙乎?’ 云則答曰: ‘席子, 乃土産也, 紙則別封進’ 云, 爲可。 如此則可於來年聖節使爲始, 定規也。" 三公等回啓曰: "臣等更計之, 則上敎至當。 探問聖旨, 果於事上之道, 未安也。 今於謝恩使之行齎去, 而聽其言端, 於明年聖節使之行, 定其連進與否爲當。 公文有無事, 當詳考啓之。"

=====

중종실록 100권, 중종 38년 5월 12일 을묘 3번째기사 1543년 명 가정(嘉靖) 22년
햇무리가 지다


햇무리가 졌다.

-----

○日暈。

=====

중종실록 100권, 중종 38년 5월 13일 병진 1번째기사 1543년 명 가정(嘉靖) 22년
평안도 관찰사의 서장에 달자의 변을 아뢰니 대비하라고 이르다


평안도 관찰사 민제인(閔齊仁)의 서장에,
"의주 목사(義州牧使) 이윤경(李潤慶)의 첩정(牒呈)에 ‘3월 7일 중국 사람들이 숲속에 숨어서 말을 타기도 하고 배를 타기도 하며 연속으로 강을 건너 우리 강토로 향하여 왔으므로, 곧 배패(陪牌) 20명과 통사 한의손(韓義孫) 등으로 하여금 도망하여 넘어 오는 이유를 탐문하게 하였다. 그랬더니 전번에 잡혀간 중국 사람 한 명이 대(大)·소광평(小廣坪)에 이르러 몰래 도망하여 돌아와서 「그들이 달자(㺚子) 3천여 명을 움직여 이달 10일 사이에 소요를 일으키기로 약속하였다.」고 하는 까닭에 우리들은 생명을 보전하려고 도망쳐 넘어온 것이지 다른 마음은 없다고 했다.’ 하였습니다. 군병의 위엄으로 중국 사람을 막을 수 없었으므로 우선 강변에 거주하게 하고 내경(內境)에 가까이 하지 못하게 할 것으로 이미 이문(移文)하였습니다."
하니, 전교하기를,
"원수와 부원수를 즉시 부르라. 이것은 비단 중국의 환란일 뿐만 아니어서 그곳에서 이익을 얻고서 우리 나라로 몰아 쳐들어 온다면 우리 변방의 일이 매우 염려스럽게 된다. 전날 군사의 징발을 논의할 때 처음에는 5천 명이면 되리라고 여겼다가 뒤에 적다고 하여 다시 8천 명으로 정하였다. 저들 도적은 비단 산야에서 용맹을 길렀을 뿐만 아니라 그 숫자 또한 많아서 우리의 단약한 병졸로는 제대로 대적하지 못할까 두렵다. 이것 역시 원수는 고려해야 한다."
하였다. 도원수 이기(李芑)와 부원수 장언량(張彦良)이 아뢰기를,
"전교하신 내용이 지당합니다. 대저 오랑캐는 성쇠가 있는 것인데, 지금 방자하게 횡행함이 저와 같다면 강성한 것입니다. 중국 조정에서 군사를 징발하라고 한다면 전날 조병(調兵)한 규모로도 행할 수 있겠지만, 만일 저 도적들이 우리 변방 지대를 침범한다면 군마(軍馬)가 단약하고 장사 또한 감당할 만한 사람이 없으니, 징병의 규모로 하는 것은 불가합니다. 진실로 단독으로 논의할 수 없는 것이니 조정과 해조(該曹)가 함께 논의하여 아뢰겠습니다. 전일 논의할 때 8천의 군병으로 징병에 대비하였는데 그중 3∼4천 명의 군병은 군마가 있고 나머지는 모두 탈 것이 없는 약졸이니 만일 오랑캐들과 대적하여 승리를 얻으려면 앞서의 규모로 하여서는 안 됩니다. 그리고 승평한 날이 오래되어 군사가 전진(戰陣)을 익히지 않았으므로 일이 모두 허술하니 물러가 의논하여 아뢰겠습니다."
하니, 전교하였다.
"이 일은 조금이라도 경솔한 뜻이 있어서는 안 된다. 당연히 큰 변고가 금명간에 발생되리라고 여기고, 이러한 뜻으로 물러가 의논하여 조처하도록 하라."

-----

○丙辰/平安道觀察使閔齊仁書狀曰: "義州牧使李潤慶呈, ‘三月初七日, 唐人等隱伏於林藪之間, 或乘馬尙船, 連續渡江, 來向我土, 卽令陪牌二十名及通事韓義孫等, 探問其奔竄越來之由, 答云: 「前者被擄唐人一名, 到大、小廣坪, 潛逃而還, 言曰: 『他運㺚子三千餘名, 約於本月初十日間作耗云』 故我等欲全性命, 奔竄越來, 別無他情。」 不可以兵威, 拒上國之人, 故姑令許住江邊, 毋近內境事,’ 曾已移文。" 傳曰: "都元帥、副元帥, 其卽招之。 此非但上國之患。 若得利於彼, 長驅於我國, 則我邊之事, 至爲可慮。 前日議徵兵之時, 初以五千名爲可, 後以爲少, 改定八千名矣。 彼賊非但養勇於山野, 厥數亦夥, 以我單弱兵卒, 恐不能敵。 此亦元帥所當計慮。" 都元帥李芑、副元帥張彦良啓曰: "傳敎之意至當。 大抵夷虜有盛衰, 今其恣橫, 如彼其强盛。 中朝若徵兵, 則猶可以前日調兵規模可行矣。 若彼賊犯我邊境, 則軍馬單弱, 將士亦無可當人, 不可以徵兵之規爲之, 固不可獨議, 當與朝廷該曹同議而啓。 前日議, 以八千兵爲徵兵之備, 但其中三四千兵, 則有馬也, 其餘皆無騎弱卒。 若欲與夷虜, 對敵獲捷, 則不可以前規爲之。 且昇平日久, 軍士不習於戰陳之間, 事皆虛踈。 當退議以啓。" 傳曰: "此事不可少有輕忽之意。 當以謂大變出於今明, 以此意退議措置可也。"

=====

중종실록 100권, 중종 38년 5월 13일 병진 2번째기사 1543년 명 가정(嘉靖) 22년
일본 사신 수축동당이 오다


일본국의 사신 승려 수축동당(受笁東堂)이 왔다.

-----

○日本國使僧受笁東堂來。

=====

중종실록 100권, 중종 38년 5월 14일 정사 1번째기사 1543년 명 가정(嘉靖) 22년
햇무리가 지다


햇무리가 졌다.

-----

○丁巳/日暈。

=====

중종실록 100권, 중종 38년 5월 15일 무오 1번째기사 1543년 명 가정(嘉靖) 22년
정원에 산의 나무 벌채를 금하라는 명을 내리다


정원에 전교하였다.
"국도(國都)의 산이 근래 모두 벗겨져 상하가 우려하고 있다. 사산감역(四山監役)과 사헌부에서 이미 추고하였으나 궁내(宮內)를 적간(摘奸)할 때 내관·선전관·사관 등이 모두 인정에 구애되어 비록 벌채(伐採)하고 굴취(掘取)한 곳이 있어도 사실대로 와서 아뢰지 않으니 매우 잘못 되었다. 그러나 내관과 선전관만 파견하면 금산(禁山)의 한계 표시를 제대로 알 수 없으리라. 앞서의 금산 표시의 법규가 이미 일정한 한계가 있으나 앞서의 일은 구태여 추고할 것 없다. 그후 금지령을 범한 이도 없지 아니할 것이니 별도로 한성부 관원 4명을 파견하여 내관·선전관과 함께 살펴서 표시를 세울 규모를 지시함이 옳겠다. 그러나 사산(四山)의 한계 표시의 위치를 비록 한성부 관원이라 하더라도 모두 다 알 수는 없을 것이니, 각도의 표시 세운 전규(前規)를 등서하여 가져가도록 하라."

-----

○戊午/傳于政院曰: "國都山形, 近來盡爲兀禿, 上下憂慮。 四山監役, 司憲府已推考矣, 但內摘奸時, 內官、宣傳官、史官等, 皆拘於人情, 雖有斫伐掘取處, 不以實來啓, 至爲非也。 只遣內官、宣傳官, 則禁山立標, 不能自知。 前者禁標規矩, 已有定限, 已前之事, 不須推也, 其後犯禁者, 亦不無也。 別遣漢城府官員四人, 與內官、宣傳官, 眼同看審, 以立標規模, 指示可也。 然四山限標之地, 雖漢城府官員, 不能盡知也, 各道立標前規, 謄書持去可也。"

=====

중종실록 100권, 중종 38년 5월 15일 무오 2번째기사 1543년 명 가정(嘉靖) 22년
오부에 문둥병이 도니 구료하지 않는 의원을 행공 추고로 처벌하게 하다


예조가 아뢰기를,
"오부(五部)의 여염(閭閻)에 여역(癘疫)이 바야흐로 치성하다고 하는데, 사실 여부를 각부로 하여금 탐문하여 첩보(牒報)하게 하였으나 전혀 따르지 아니하니, 매우 잘못된 일입니다. 각부의 관원을 추고하고 의원 등도 역시 손을 쓰지 아니하니 추고하는 것이 어떻겠습니까?"
하니, 전교하였다.
"각부의 안에 여역이 바야흐로 치성한데 관원들이 즐거이 법령을 봉행하지 아니하고 의원(醫員)들도 전염되는 것을 두려워하여 힘껏 구료(救療)하지 아니하니, 모두 당연히 추고하여야 할 것이다. 한갓 추고만 할 뿐이면 그 의원들이 반드시 추고를 핑계하여 더욱 구료하려 들지 아니할 것이다. 그 죄는 수금(因禁)하여 추문할 수도 있지만 이 때문에 다시 관원을 결정한다면 이 사람들이 도리어 속으로 달갑게 여길 것이다. 오부 관원 및 의원들을 모두 행공 추고(行公推考)하고 죄를 결정할 때는 당연히 그 죄로 처벌하라."

-----

○禮曹啓曰: "五部閭閻, 癘疫熾發與否, 令各部探問牒報, 而全不依從, 至爲非矣。 請推考各部官員, 而醫員等, 亦不手本, 請推考何如?" 傳曰: "各部之內, 癘疫方熾, 而官員等, 不肯遵奉法令。 醫員輩, 疑恐傳染, 不極力救療, 皆所當推也。 但徒推考而已, 則其醫員等, 必托於推考, 益不往救。 其罪則可囚禁推問, 若以此更定他員, 則此人等, 反以爲甘心矣。 五部官員及醫員等, 幷行公推考, 而定罪時, 則當以其罪罪之。"

=====

중종실록 100권, 중종 38년 5월 15일 무오 3번째기사 1543년 명 가정(嘉靖) 22년
신하들이 달자의 침입에 대비해야 한다고 아뢰다


영의정 윤은보(尹殷輔), 좌의정 홍언필(洪彦弼), 우의정 윤인경(尹仁鏡), 좌찬성 유관(柳灌), 우찬성 이기(李芑), 좌참찬 권벌(權橃), 예조 판서 성세창(成世昌), 병조 판서 임권(任權), 하원군(河原君) 장언량(張彦良), 한성부 우윤 김순고(金舜皐), 병조 참지 조사수(趙士秀)가 함께 의논하여 아뢰기를,
"달자(㺚子)가 요동 지방에서 방자하게 소요를 일으켜 사람과 가축을 사로잡아 가는데 그 유래가 이미 오래되었습니다. 강변의 토지가 비록 기름지지만 오로지 달자가 두려워 중국 사람들이 감히 와서 살지를 못하는데, 근년 이래 전혀 두려워하거나 꺼리지 않고 들판에 퍼져 마을을 이루고 있습니다. 그런데 달자가 허실을 엿보아 마치 양떼를 몰듯 사로잡아 가게 되어 저들이 이미 이익을 얻었으니, 그 형세가 반드시 다 잡아간 후에야 그칠 것입니다. 당초 군마를 모아두었을 때는 뜻이 중국에만 있고 우리에게 있지는 않아서 이익만 얻으면 돌아갔으니, 아마도 요새를 넘어 우리를 침입할 리는 없을 듯합니다. 그러나 변방은 신중히 경계하지 않을 수 없으니, 일이 없다 하여도 어찌 조금이라도 해이할 수가 있겠습니까. 변방 장수에게 신칙하여 봉수(烽燧)를 삼가고 척후를 멀리 내보내며 군마를 단련하여 의외의 일에 대비하게 하고 조정에서도 마땅히 장수와 병사를 양성, 급할 때 사용하게 함이 어떻겠습니까?"
하니, 답하였다.
"근래 달자가 소란을 피워 방자하기 이를 데 없으니 우리 나라에 간여되지는 않으나 어찌 우려됨이 없겠는가. 달자들의 움직임이 이러하니 도원수 등은 정토(征討)가 정지되었다고 하여 마음을 풀지 말고 조치할 수 있는 방안을 강구하여야 한다. 지금 의득(議得)한 것을 보니 지당하다. 봉수를 삼가고 척후를 멀리 내보내고 군마을 단련하고 장수와 병사를 양성하는 것은, 이것은 바로 예사로운 논의이다. 원수된 이는 주야로 생각하여 훌륭한 계책을 세워야 된다."

-----

○領議政尹殷輔、左議政洪彦弼、右議政尹仁鏡、左贊成柳灌、右贊成李芑、左參贊權橃、禮曹判書成世昌、兵曹判書任權、河原君 張彦良、漢城府右尹金舜皋、兵曹參知趙士秀, 同議而啓曰: "㺚子於遼東地面, 縱恣作耗, 擄去人畜, 其來已久。 江邊土地雖饒, 專畏㺚子, 上國人民, 不敢來居, 近年以來, 專不畏忌, 布野成村, 㺚子窺覘虛實, 如驅群羊而擄去。 彼旣得利, 其勢必盡擄而後已。 其初團聚軍馬之時, 意在上國, 不在於我, 得利則還去, 恐無踰越塹險侵我之理, 然邊鄙不可不重。 雖無事, 豈可少有縱弛? 申勑邊將, 常謹烽燧, 遠斥候, 精鍊軍馬, 以備不虞。 朝廷亦宜儲養將士, 以爲緩急之用何如?" 答曰: "近來㺚子擾亂, 恣橫無忌。 雖不干於我國, 豈無憂慮哉? 㺚子聲息如此, 都元帥等, 勿以征討之停, 爲解心, 而當思所以措置之事也。 今見議得至當。 但謹烽燧、遠斥候、精鍊軍馬、儲養將士, 此乃尋常之議也。 爲元帥者, 晝思夜度, 謀爲長策可也。"

=====

중종실록 100권, 중종 38년 5월 15일 무오 4번째기사 1543년 명 가정(嘉靖) 22년
햇무리가 지다


햇무리가 졌다.

-----

○日暈。

=====

중종실록 100권, 중종 38년 5월 16일 기미 1번째기사 1543년 명 가정(嘉靖) 22년
윤인경이 일본의 소장을 중국에 전달하지 말아야 한다고 아뢰다


조강에 나아갔다. 상이 이르기를,
"일본 국왕 사신이 가져온 중국에 주달할 소장(疏狀)은 처음 포구(浦口)에 있을 때는 말하지 아니하고 숙배할 때 계달하고자 하므로 선위사가 안 된다는 뜻으로 답하였다. 그들의 의도는 우리 나라를 통하여 중국 조정에 주달하려는 것이었다. 그러나 일본과 교통하는 사실은 중국 조정에 숨겨야 할 일이니, 비록 소장을 가지고 왔다 하여도 그들의 말을 따를 수는 없다. 조정에서는 말을 만들어 막아야 한다."
하니, 영사 윤인경(尹仁鏡)이 아뢰었다.
"예조에서 끝내 거절하여 계달하지 못하게 해야 합니다. 대저 일본과의 교통은 항상 중국에 숨겨 왔으니, 저들이 만일 주달할 일이 있다면 또한 항해하여 스스로 주달하게 해야 합니다. 조정의 의논이 이미 결정되었으니 다시 거론할 수 없습니다."

-----

○己未/御朝講。 上曰: "日本國王使臣, 齎持奏達上國之疏, 初在浦所不言, 肅拜時欲以啓達, 宣慰使答以不可之意。 其意欲憑我國而轉奏中朝也。 但與日本交通事, 當諱於中朝, 雖齎疏而來, 不可從其言也。 朝廷當爲辭防之。" 領事尹仁鏡曰: "禮曹終當拒之, 而不可啓達。 大抵交通日本, 常諱中朝。 彼若有奏達之事, 亦可航海而自達。 朝議已定, 不可更論。"

=====

중종실록 100권, 중종 38년 5월 17일 경신 1번째기사 1543년 명 가정(嘉靖) 22년
질병이 번지니 전죽으로 구원하게 하다


정원에 전교하였다.
"지금 오부의 질병 구료하는 곳에 대한 적간 단자를 보니, 북부(北部) 유학(幼學) 조방우(趙邦祐) 집의 비자(婢子)가 나와서 ‘질병은 차도가 있지만 구원하여 먹일 사람이 없어 기력이 떨어진다.’고 했다 한다. 온 집안이 몸져 누워 있으면 반드시 구원하여 먹일 자가 없을 것이다. 별도로 양식을 마련하지는 못하더라도 어찌 전죽(饘粥)으로 구원하는 일이 없을 수 있겠는가. 이 한 사람만 보아도 나머지는 알 수 있다. 서울에서는 호조가, 외부에서는 수령이 병세를 살펴 편의에 따라 구원하여 먹이게 할 것으로 승전(承傳)을 받들라."

-----

○庚申/傳于政院曰: "今觀五部救病處摘奸單子, 北部幼學趙邦祐家婢子, 出而言曰: ‘病雖向差, 救食無人, 氣力困憊。 爲合家病臥, 則必無救食者。 雖不可別賜糧料, 豈無以饘粥救之之事乎?’ 見此一人, 餘可知矣。 京城則戶曹, 外方則守令, 看審病勢, 隨宜救食事, 捧承傳。"

=====

중종실록 100권, 중종 38년 5월 17일 경신 2번째기사 1543년 명 가정(嘉靖) 22년
송세형·김천우·나숙·김반천을 관직에 제수하다


송세형(宋世珩)을 사헌부 장령에, 김천우(金天宇)를 지평에, 나숙(羅淑)과 김반천(金半千)을 홍문관 교리에 제수하였다.

-----

○以宋世珩爲司憲府掌令, 金天宇爲持平, 羅淑、金半千爲弘文館校理。

=====

중종실록 100권, 중종 38년 5월 18일 신유 1번째기사 1543년 명 가정(嘉靖) 22년
석강에서 이영현이 서로 묻고 논란하며 진행하라고 아뢰다


석강에 나아갔다. 시독관 이영현(李英賢)이 아뢰기를,
"성학(聖學)이 이미 고명하더라도 반드시 서로 묻고 논란한 후에야 학문이 더욱 진보되고 의리가 정통하게 되는 것입니다. 조종조에서는 경연관만 읽을 뿐 아니라 주상 역시 친히 읽었습니다. 임어(臨御)하신 후로도 친히 읽은 적이 있었는데 지난번 어떤 재상이 【남곤(南衮)이, 상이 싫어하는 것을 헤아리고 아부하여 아뢰었다.】 친히 읽음이 옳지 않다고 아뢰어 마침내 폐지했으니, 지금 친히 읽는 일을 회복하라고 아래에서 아뢰기는 어렵습니다. 그러나 친히 읽으신다면 유익함이 있을 것입니다. 오늘날 경연에서는 단지 두 번만 읽고 곧장 책을 덮고 나가는 것이 상례가 되었으니, 조금도 학문에 도움되는 바가 없을까 두렵습니다."
하니, 상이 일렀다.
"학문하는 도리는 반드시 미진한 점을 서로 묻고 논란한 후에야 유익함이 있는 것이다. 그러나 지금은 초년에 학문을 익힐 때와는 다르다. 성종조에 있어서는 경연에서 뿐만 아니라 혹 유생의 전강(殿講)과 문신의 전강 때에도 좌우에서 서로 확론(確論)하게 하였는데, 지금은 과연 이와 같은 일은 하지 않는다."

-----

○辛酉/御夕講。 侍讀官李英賢曰: "聖學雖已高明, 必相與問難而後, 學問益進, 而義理精通。 祖宗朝, 非獨經筵官讀之, 上亦親讀, 臨御後, 亦嘗親讀, 而頃者有一宰相, 【南袞, 揣上意厭倦, 阿順以啓。】 啓以不可親讀, 故遂廢。 今復親讀事, 自下啓之爲難, 然若親讀, 則庶有所益。 今者經筵, 只讀二遍, 則輒掩卷例出, 恐無少補於學問也。" 上曰: "學問之道, 必相與問難其未盡處而後, 有所益也, 然今則與初年習學之時, 異矣。 在成宗朝, 非徒經筵, 或於儒生殿講、文臣殿講之時, 左右相與確論, 而今則果不爲如此事也。"

=====

중종실록 100권, 중종 38년 5월 20일 계해 1번째기사 1543년 명 가정(嘉靖) 22년
석강에 나아가다


석강에 나아갔다.

-----

○癸亥/御夕講。

=====

중종실록 100권, 중종 38년 5월 20일 계해 2번째기사 1543년 명 가정(嘉靖) 22년
밤에 우박이 내리다


밤. 우박이 내렸다.

-----

○夜, 雨雹。

=====

중종실록 100권, 중종 38년 5월 21일 갑자 1번째기사 1543년 명 가정(嘉靖) 22년
홍언필과 성세창이 일본 사신의 서장을 중국에 전달할 수 없다고 전하다


좌의정 홍언필과 예조 판서 성세창이 아뢰기를,
"어저께 객사(客使)에게 연향을 베풀 때 상의 전교에 의하여 정녕히 ‘이웃 나라끼리는 본디 서로 잘 지내야 한다. 다만 자기 나라의 일은 당연히 제각기 그 나라에서 주달하여야 하는 것이고 이웃 나라를 의지하여 전달하고자 하는 것은 매우 부당하다. 그러므로 조정에서 이미 논의하여 결정하였다.’는 내용으로 반복하여 말하고 객사의 의도를 관찰하였습니다. 그랬더니 적왜(賊倭)가 도망하여 변고를 일으킨 것을 그 나라에서 주달하려면 물길의 거리가 무려 8천여 리이므로 우리 나라를 인하여 적왜의 변고를 전달하려는 것이며, 우리 나라는 중국과 국경이 연접되어 있고 사신이 잇따르니 인하여 주달할 수도 있지 않느나고 하기에, 신이 ‘본국의 일은 당연히 스스로 주달하여야지 하필 다른 나라를 인하여 주달하려느냐?’고 하니, 객사가 듣고 매우 난색을 표하면서 인하여 전례의 단자와 진정 단자(陳情單子)를 내어 신들에게 주었습니다. 그래서 신들이 술을 권한 후에 ‘이 단자는 당연히 국왕에게 계달하겠다.’고 하였습니다. 객사가 취한 후에 시를 지어 신(臣)092) 과 예조 판서·참판 【김만균(金萬鈞).】 에게 주었는데, 신은 제대로 짓지를 못하므로 화답하지 않았고 예조 판서는 화답하였습니다."
하니, 전교하였다.
"이 단자는 당연히 계달할 것이라는 것을 이미 객사에게 말하였으니, 답하지 않을 수 없다. 다른 나라의 이미 오래된 일을 우리 나라가 이제야 비로소 전달한다면 어찌 우리 나라를 책망하지 않겠는가. 당연히 그 나라에서 주달하여야 할 것이요, 우리 나라에서는 결코 전달할 수 없으니 이러한 뜻으로 객사에게 답하라."

-----

○甲子/左議政洪彦弼、禮曹判書成世昌啓曰: "昨日客使宴享時, 依上敎丁寧開諭曰: ‘隣國固當相好, 但他國之事, 當各自其國而奏之。 欲憑隣國而轉達, 甚不當, 故朝廷已議定’ 事, 反覆言之。 觀客使之意, 賊倭逃躱作變之事, 自其國奏之, 則水路相距, 無慮八千餘里, 故欲因我國, 而轉奏賊變。 我國則與中國, 接連疆界, 使价相望, 可以轉奏。 臣答曰: ‘本國之事, 當自奏達。 何必因他而達乎?’ 客使聞之, 甚有難色, 因出前例單子及陳情單子, 與臣等。 臣等勸酒後乃曰: ‘此單子則當啓國王前云。’ 客使醉後製詩, 贈臣及禮曹判書、參判。 【金萬鈞。】 臣則不能製, 故未和答, 而禮曹判書, 則和答矣。" 傳曰: "此單子當啓達事, 已言于客使, 則不可不答也, 他國已久之事, 我國今始轉達, 則安保其無責於我國乎? 當自其國而奏之, 我國決不可轉奏也。 以此意, 答于客使。"

=====

중종실록 100권, 중종 38년 5월 21일 갑자 2번째기사 1543년 명 가정(嘉靖) 22년
진시에 곤방에서 산이 무너지고 물 흐르는 소리가 있고 한참 후에 그치다


진시(辰時). 곤방(坤方)에서 산이 무너지고 물이 흐르는 것 같은 소리가 있었는데 한참 만에 그쳤다.

-----

○辰時, 坤方有聲, 如山水之聲, 良久乃止。

=====

중종실록 100권, 중종 38년 5월 22일 을축 1번째기사 1543년 명 가정(嘉靖) 22년
주강에 나아가다


주강에 나아갔다.

-----

○乙丑/御晝講。

=====

중종실록 100권, 중종 38년 5월 22일 을축 2번째기사 1543년 명 가정(嘉靖) 22년
경기도 용인현에 우박이 내리다


경기도 용인현(龍仁縣)에 우박이 내렸다.

-----

○京畿 龍仁縣雨雹。

=====

중종실록 100권, 중종 38년 5월 25일 무진 1번째기사 1543년 명 가정(嘉靖) 22년
일본 사신 수축동당을 접견하고 예물을 하사하다


상이 인정전에 나아가 일본 사신 승려 수축동당(受笁東堂) 등을 접견하고 연회를 내린 후에 예물을 차등 있게 하사하였다.

-----

○戊辰/上御仁政殿, 接見日本使僧受笁東堂等, 賜宴後, 賜物有差。

=====

중종실록 100권, 중종 38년 5월 25일 무진 2번째기사 1543년 명 가정(嘉靖) 22년
정부와 예조 당상이 일본 사신의 주장은 근거없다고 아뢰다


정부와 예조 당상이 같이 논의하여 아뢰었다.
"수축동당 등이 장차 중국 조정에 전달하려는 일 때문에 세조(世祖)조(朝)의 구례를 근거로 삼아 진정함이 매우 간절하였습니다. 그러나 일본이 중국에 조공을 바치고 조회한 지가 오래되었으니, 만일 주달하여야 할 일이 있다면 당연히 직접 주달하여야 하는 것이요, 반드시 우리 나라에 와서 의뢰할 것은 없습니다. 그리고 고금은 사의(事宜)가 다르고 사세도 동일하지 않으니, 결코 이것을 근거로 예(例)를 삼아서는 안 됩니다. 저들이 이른바 ‘위급한 일이 있으면 조선을 통하여 전달할 수 있다.’는 말이 예부(禮部)093) 에서 나왔다 하는 것도 증거할 만한 글이 없으니, 오늘날 신임하기가 어렵습니다."

-----

○政府及禮曹堂上同議啓曰: "受笁東堂等, 將轉奏皇朝事, 援據世祖朝舊例, 陳情甚懇。 日本於中國, 進貢入朝久矣。 如有應達之事, 則固當直奏, 不必來籍我國。 且古今異宜, 事勢不同, 決不可援此爲例。 彼所謂有危急事, 則价于朝鮮可傳之語, 雖云出自禮部, 無文可徵, 今難取信。"

=====

중종실록 100권, 중종 38년 5월 27일 경오 1번째기사 1543년 명 가정(嘉靖) 22년
소세양·김익수·이담에게 관직을 제수하다


소세양(蘇世讓)을 형조 판서에, 김익수(金益壽)를 충청도 관찰사에, 이담(李湛)을 사간원 정언에 제수하였다.

-----

○庚午/以蘇世讓爲刑曹判書, 金益壽爲忠淸道觀察使, 李湛爲司諫院正言。

=====

중종실록 100권, 중종 38년 5월 28일 신미 1번째기사 1543년 명 가정(嘉靖) 22년
조강에서 홍언필이 《역경》은 이치를 논란하며 강의해야 한다고 아뢰다


조강에 나아갔다. 영사 홍언필이 아뢰었다.
"《역경(易經)》을 읽음에 있어서는 먼저 그 이치를 논란하여야 하는 것이요 읽기만 하여서는 안 됩니다. 군자는 공경으로써 내면을 곧게 하고 의리로써 외부를 방정하게 하는 것이니, 공경함과 의리가 이미 성립되면 그 덕이 융성하여지는 것입니다. 따라서 크기를 기대하지 아니하여도 커지며 어디에 이용해도 두루 알맞지 않음이 없고 어디에 시행해도 이롭지 않음이 없어서 평생토록 사용하여도 다 쓰지 못할 것이니, 성인이 이치를 미루고 도리를 밝힌 말씀이 지극합니다. 문왕(文王)이 처음으로 단사(彖辭)를 만들고 주공(周公)이 나누어 대상(大象)과 육효(六爻)를 만들었으니, 부친이 성인이고 아들도 성인인지라 서로 한집안 내에서 전하여 익혔습니다. 그런데 공자(孔子)에 이르러 배우는 이들이 제대로 따라 오지 못할 것을 두려워하였으므로 이에 ‘군자가 사용한다. [君子以]’라는 말을 넣어 취하여 법을 삼는 뜻을 밝혀, 배우는 이들로 하여금 공경으로써 주장을 삼아 제대로 내면을 곧게 한 후에 의리로써 외부를 방정하게 하였으니, 공경함이 없으면 제대로 의리를 행할 수 없어 내면과 외부가 서로 지탱하지 못하게 되는 것입니다. 또한 길흉 소장(吉凶消長)의 이치가 정밀하고 미묘한 속에 환히 드러나 군자가 성하면 소인이 물러나고 소인이 성하면 군자가 물러나는 것입니다. 심지어는 사람과 만물에 이르기까지 지나치게 성하면 재앙이 반드시 따르는 것이니, 임금과 신하의 도리에 있어서도 취하여 반성할 말이 매우 많습니다. 삼가 유념하소서."

-----

○辛未/御朝講。 領事洪彦弼曰: "讀《易》, 當先論難其理, 不可徒爲口讀。 君子, 敬以直內, 義以方外。 敬義旣立, 則其德盛矣。 不期大而大, 無所用而不周, 無所施而不利, 雖終身用之, 不可勝用也。 聖人推理明道之言, 至矣。 文王初爲彖辭, 周公分爲大象、六爻。 父爲聖人, 子亦聖人, 相爲傳習於一家之內。 至于孔子, 恐學者不能企及, 故乃曰: ‘君子以, 以明取則之旨, 而使學者, 敬以爲主, 已能直內後, 義以方外。 無敬則不能行義, 而內外不相持也。’ 且吉凶消長之理, 昭然於精微之蘊。 君子盛則小人退, 小人盛則君子退。 至於人與物, 若過盛則災殃必及。 於君道、臣道, 取爲省己之言甚多, 伏願留意焉。"

=====

중종실록 100권, 중종 38년 5월 28일 신미 2번째기사 1543년 명 가정(嘉靖) 22년
간원이 소세양·김익수·구엄을 체직시키라고 아뢰었으나 윤허하지 않다


간원이 아뢰기를,
"형조 판서 소세양은 전일 찬성으로 있을 때 조정에서 반측(反側)한 일이 많아서 잘못된 바가 매우 중하였기 때문에 공론이 발생되어 지금까지도 격렬하니, 재상의 반열에 둘 수 없습니다. 체직시키소서.
충청도 관찰사 김익수(金益壽)는 본디 물망이 없었는데다 앞서 나주 목사로 있을 때 날마다 연회와 술마시기만 일삼고 직무에는 힘쓰지 아니하여 적지 않은 폐단을 끼쳤습니다. 그런데 외람되이 특별한 가자(加資)를 받았으므로 물정이 놀라고 괴이하게 여깁니다. 성명(成命)을 거두고 아울러 감사(監司)도 체직시키소서.
군기시 판관(軍器寺判官) 구엄(具渰)은 재물이 부유함을 믿고 권요(權要)를 종처럼 섬기므로 사람들이 모두 침뱉고 더럽게 여깁니다. 조관(朝官)에 합당하지 않으니 파직시켜 나머지를 징계시키소서."
하니, 답하였다.
"소세양의 잘못은 내가 모르겠다. 형조 판서가 마침 비어 있고 정 2품인 사람의 수가 적어서 제대로 삼망(三望)을 갖출 수 없었으므로 판서에 임명하였는데, 갑자기 재상을 파직하면 어떻게 되겠는가? 김익수가 나주 목사로 있을 때 잘못한 것도 모르겠다. 다만 관안(官案)을 보니 당상(堂上)이 된 지 오래되었고 일찍이 승지도 지냈으며 경상·전라 두 지방 감사의 예와는 같지 아니하니, 어찌 그 책임을 감당하지 못하겠는가. 구엄이 권요를 종처럼 섬겼다는 것도 알 수 없는 일이다. 이 사람은 바로 연산(燕山)의 외손이니 국가에서 마땅히 종실의 예로 대우하여 그 녹(祿)을 잃지 않게 하여야 할 것이니, 구태여 파직시킬 것이 없다."
헌부가 아뢰기를,
"충청도 관찰사 김익수는 한집안의 일도 제대로 정제하여 다스리지 못하여 부부간의 변고가 생겨 평소에 물의가 많았는데, 특별히 가선(嘉善)의 중한 가자를 주어 방면(方面)의 중임에 제수하였으므로 물정이 온당치 못하게 여깁니다. 가자를 개정하고, 아울러 체직시키소서."
하였으나, 윤허하지 않았다.

-----

○諫院啓曰: "刑曹判書蘇世讓, 前爲贊成時, 朝廷間多有反側之事, 所失甚重, 公論顯發, 至今猶激。 不可置諸宰相之列, 請罷其職。 忠淸道觀察使金益壽, 素無物望, 前爲羅州牧使時, 日事宴飮, 不務職事, 貽弊不貲。 濫蒙特加, 物情駭怪, 請收成命, 竝遞監司。 軍器寺判官具渰, 恃其財富, 奴事權要, 人皆唾鄙。 不合朝官, 請罷其職, 以懲其餘。" 答曰: "蘇世讓所失之事, 予不知, 而刑曹判書適有闕, 正二品之人數少, 不能備望, 故命爲判書。 遽罷宰相爲何如? 金益壽, 羅州牧使時, 所失亦不知也, 但見官案, 爲堂上已久, 而曾爲承旨。 非如慶尙、全羅兩界監司之例, 豈不堪其任乎? 具渰奴事權要事, 亦未可知, 此人乃燕山外孫, 國家當以宗室例待之, 不失其祿, 不須罷職。" 憲府啓曰: "忠淸道觀察使金益壽, 一家之事, 不能齊治, 以致夫婦之變, 素多物論, 而特授嘉善重加, 爲方面重任, 物情未便, 請改正加資, 竝遞其任。" 不允。

=====

중종실록 100권, 중종 38년 5월 28일 신미 3번째기사 1543년 명 가정(嘉靖) 22년
햇무리가 지다


햇무리가 졌다.

-----

○日暈。

=====

중종실록 100권, 중종 38년 5월 29일 임신 1번째기사 1543년 명 가정(嘉靖) 22년
석강에 나아가다


석강에 나아갔다.

-----

○壬申/御夕講。

=====

중종실록 100권, 중종 38년 5월 29일 임신 2번째기사 1543년 명 가정(嘉靖) 22년
헌부와 간원이 소세양과 김익수를 체직하라고 아뢰었으나 윤허하지 않다


헌부가 아뢰기를,
"소세양은 전일 외람되이 숭품(崇品)에 있으면서 스스로 두려워하고 삼가지 아니하고 몰래 남을 모함하여 해를 끼친 것이 많아서 공론이 격발되어 오래도록 그치지 않고 있는데, 지금 다시 재상의 반열에 둘 수 없습니다. 파직시키소서.
김익수는 변고가 한집안에서 나왔는데 【그 처가 투기하여 첩을 모해하였다.】 그로 인해 생긴 일임은 물론이거니와 끝에 가서 처치함도 도리를 잃은 것이 많아서 【제대로 진정하지 못하고 끝내 그 처로 하여금 수금되어 추국받게 하였으며 또한 헤어져 있다가 오래지 아니하여 다시 합하였다.】 물정이 지금까지 비난하고 있는데, 어찌 외람되이 중한 가자를 주어 방면의 중임을 맡길 수 있겠습니까. 속히 개체(改遞)하소서."
하고, 간원은 아뢰기를,
"소세양이 반측한 일에 대해 조정 상하 누군들 모르겠습니까. 공론이 현저히 발의되었으니 결코 재상의 반열에 둘 수 없습니다. 망설이지 마소서. 김익수는 평소 물망이 없었고 또 잘못한 일도 있으니 특별히 가자하여 중임을 맡기는 것은 옳지 않다는 뜻을 이미 죄다 아뢰었습니다. 속히 성명을 거두고 아울러 체직시키소서. 구엄의 일은 시습(時習)에 관계됩니다. 부호한 사람들 가운데 이와 같은 유가 많습니다. 망설이지 마소서."
하였으나, 모두 윤허하지 않았다.

-----

○憲府啓曰: "蘇世讓, 前日濫居崇品之秩, 不自畏謹, 陰逞忮害, 事多反覆, 公論激發, 久而不止。 今不可復置宰相之列, 請罷。 金益壽, 變出一家, 【其妻妬忌, 謀害其妾。】 非徒自己所致, 其終處置, 亦多失道, 【不能鎭定, 終使其妻囚禁推之, 又爲離異, 不久復合。】 物情至今非之。 豈可濫授重加, 而爲方面重任乎? 請速改遞。" 諫院啓曰: "蘇世讓反側之事, 朝廷上下, 孰不知之? 公論顯發, 決不可置宰相之列, 請勿留難。 金益壽, 素無物望, 且有所失, 不可特加重任之意, 已盡啓之。 請速收成命, 竝遞其職。 具渰之事, 有關時習。 豪富之人, 類多如此, 請勿留難。" 皆不允。

=====

중종실록 100권, 중종 38년 5월 29일 임신 3번째기사 1543년 명 가정(嘉靖) 22년
윤은보가 산의 한계 표시는 지난해의 것을 삼으라고 아뢰다


영의정 윤은보가 의논드리기를,
"인가(人家)를 철거함은 과연 폐단이 있습니다. 5년 이상이 된 것은 비단 일이 오래되었을 뿐만 아니라 금하는 표시의 한계도 분명한 것 같지가 않습니다. 지난 경자년094) 에 공조·한성부·관상감이 함께 사산(四山)을 순행하여 살펴서 분명한 한계 표시를 세웠으니, 이번에 적간할 때에도 이 해의 것을 기준으로 삼는 것이 어떠하겠습니까?"
하고, 좌우상의 논의도 같았는데, 전교하였다.
"의논에 따라 시행하라."

-----

○領議政尹殷輔議: "人家撤毁, 果爲有弊。 五年以上, 則非徒事涉久遠, 應禁標限, 似不分明。 往在庚子, 工曹同漢城府、觀象監, 巡審四山, 明立限標。 今此摘奸時, 以是年爲限何如?" 左右相議同。 傳曰: "依議施行。"

=====

중종실록 100권, 중종 38년 5월 29일 임신 4번째기사 1543년 명 가정(嘉靖) 22년
햇무리가 지다


햇무리가 졌다.

-----

○日暈。

=====

중종실록 100권, 중종 38년 5월 29일 임신 5번째기사 1543년 명 가정(嘉靖) 22년
함경도 부령부의 사노 무을구지와 그의 소가 벼락맞아 죽다


함경도 부령부(富寧府)의 사노(私奴) 무을구지(無乙仇知)와 그의 소[牛]가 벼락맞아 죽었다.

-----

○咸鏡道 富寧府私奴無乙仇知及其牛隻, 雷震致死。

=====

중종실록 100권, 중종 38년 5월 30일 계유 1번째기사 1543년 명 가정(嘉靖) 22년
날씨가 더우니 근일에는 경연을 멈추라고 이르다


정원에 전교하였다.
"근래 일기가 매우 뜨거운데 선정전이 너무 좁고 좌우에 햇빛이 비치니, 입시한 재상이 반드시 괴로와할 것이다. 근일에는 경연을 멈추고 취품하지 말게 하라."

-----

○癸酉/傳于政院曰: "近來日氣甚熱。 宣政殿甚爲狹隘, 左右日光照耀, 入侍宰相, 必以爲苦。 近停經筵, 勿取稟。"

=====

중종실록 100권, 중종 38년 5월 30일 계유 2번째기사 1543년 명 가정(嘉靖) 22년
대간이 소세양·김익수·구엄의 일을 아뢰었으나 윤허하지 않다


대간이 소세양·김익수·구엄 등의 일을 아뢰니, 김익수는 아뢴 대로 하게 하고 나머지는 윤허하지 않았다.

-----

○臺諫啓蘇世讓、金益壽、具渰等事。 益壽如啓, 餘不允。

=====

중종실록 100권, 중종 38년 5월 30일 계유 3번째기사 1543년 명 가정(嘉靖) 22년
햇무리가 지다


햇무리가 졌다.

-----

○日暈。

=====

중종실록 100권, 중종 38년 5월 30일 계유 4번째기사 1543년 명 가정(嘉靖) 22년
평안도 덕천군에 번개와 비바람이 치고 김자동이 벼락맞아 죽다


평안도 덕천군(德川郡)에 천둥 번개를 동반한 비바람이 크게 일어나 천지가 진동하다가 얼마 후 구름이 걷히고 바람도 그쳤다. 관문 서쪽 1리쯤에 사는 김자동(金者同)이 벼락 맞아 죽었는데 비린 기운이 오래도록 그치지 않았으머, 그 곁의 버드나무에서 불꽃이 크게 일어 연기가 충천하였다.

-----

○平安道 德川郡, 風雨雷電大作, 天地振動, 俄而雲收風止。 官門西距一里許居金者同, 雷震致死。 腥膻之氣, 良久不息, 其傍柳樹, 火焰大發, 烟氣衝天。

=====

